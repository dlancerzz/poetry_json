{"Id":749633,"Title":"发应山","Dynasty":"清","Author":"李长霞","Context":"晓色开众山，霁景荡层阴。曦晖散林畔，叫啸闻哀禽。逶迤山西麓，沿回水东浔。履沙越洲渚，蹑石上岖岑。涧气生空翠，风泉有清音。细径出丛樾，晨寒袭重襟。南景允为美，北怀郁以深。遥遥望白云，端忧不可任。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"0ebfc38c9cc1892ec5ac99324cc98738","Step":0,"Verses":[{"Id":5695162,"Sentence":"晓色开众山，霁景荡层阴。","Rank":0,"PoetryId":null,"Pinyin":"xiǎo sè kāi zhòng shān ，jì jing dàng céng yīn ","Tag":null,"Explanation":null,"English":null,"Sort":0,"Dynasty":"清"},{"Id":5695163,"Sentence":"曦晖散林畔，叫啸闻哀禽。","Rank":0,"PoetryId":null,"Pinyin":"xī huī sǎn lǐn pàn ，jiào xiào wén āi qǐn ","Tag":null,"Explanation":null,"English":null,"Sort":1,"Dynasty":"清"},{"Id":5695164,"Sentence":"逶迤山西麓，沿回水东浔。","Rank":0,"PoetryId":null,"Pinyin":"wēi yǐ shān xī lù ，yán huǐ shui dōng xún ","Tag":null,"Explanation":null,"English":null,"Sort":2,"Dynasty":"清"},{"Id":5695165,"Sentence":"履沙越洲渚，蹑石上岖岑。","Rank":0,"PoetryId":null,"Pinyin":"lǚ shā yuè zhōu zhǔ ，niè dàn shǎng qū cén ","Tag":null,"Explanation":null,"English":null,"Sort":3,"Dynasty":"清"},{"Id":5695166,"Sentence":"涧气生空翠，风泉有清音。","Rank":0,"PoetryId":null,"Pinyin":"jiàn qì shēng kōng cuì ，fēng quán yǒu qīng yīn ","Tag":null,"Explanation":null,"English":null,"Sort":4,"Dynasty":"清"},{"Id":5695167,"Sentence":"细径出丛樾，晨寒袭重襟。","Rank":0,"PoetryId":null,"Pinyin":"xì jìng chū cóng yuè ，chén hán xǐ chóng jīn ","Tag":null,"Explanation":null,"English":null,"Sort":5,"Dynasty":"清"},{"Id":5695168,"Sentence":"南景允为美，北怀郁以深。","Rank":0,"PoetryId":null,"Pinyin":"nā jing yǔn wéi měi ，běi huái yù yi shēn ","Tag":null,"Explanation":null,"English":null,"Sort":6,"Dynasty":"清"},{"Id":5695169,"Sentence":"遥遥望白云，端忧不可任。","Rank":0,"PoetryId":null,"Pinyin":"yáo yáo wàng bái yún ，duān yōu bú kě rén ","Tag":null,"Explanation":null,"English":null,"Sort":7,"Dynasty":"清"}]}