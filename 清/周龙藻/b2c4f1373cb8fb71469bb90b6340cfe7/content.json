{"Id":730815,"Title":"刘文成公祠","Dynasty":"清","Author":"周龙藻","Context":"自昔生名世，经纶草昧长。真人起鱼服，志士应鹰扬。厄运纷蒙古，先声振建康。天心悬去就，人事决兴亡。尚忆参戎略，方期靖寇攘。为言偏龃龉，戮力竟披猖。乍叹宜孙败，兼悲察罕戕。鲸鲵终自横，旄钺属谁张。帷幄千年合，风云四海将。相韩原有别，伐夏有何妨。吴楚从容下，燕秦次第匡。霸才开一剑，帝业定三章。末路滋谗间，中心倍激昂。草无钟室赤，石有谷城黄。功烈同三杰，蒸尝并六王。续封仍带砺，矢报尽佳冈。故里山川迥，荒祠树木苍。麒麟思画像，牛斗看光芒。《梁甫吟》堪老，《阴符》策最良。区区图谶托，何足重旂常。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"b2c4f1373cb8fb71469bb90b6340cfe7","Step":0,"Verses":[{"Id":5486689,"Sentence":"自昔生名世，经纶草昧长。","Rank":0,"PoetryId":null,"Pinyin":"zì xī shēng mǐng shì ，jīng guān cǎo mèi cháng ","Tag":null,"Explanation":null,"English":null,"Sort":0,"Dynasty":"清"},{"Id":5486690,"Sentence":"真人起鱼服，志士应鹰扬。","Rank":0,"PoetryId":null,"Pinyin":"zhēn rén qi yú fú ，zhì shì yīng yīng yáng ","Tag":null,"Explanation":null,"English":null,"Sort":1,"Dynasty":"清"},{"Id":5486691,"Sentence":"厄运纷蒙古，先声振建康。","Rank":0,"PoetryId":null,"Pinyin":"è yùn fēn mēng gǔ ，xiān shēng zhèn jiàn kāng ","Tag":null,"Explanation":null,"English":null,"Sort":2,"Dynasty":"清"},{"Id":5486692,"Sentence":"天心悬去就，人事决兴亡。","Rank":0,"PoetryId":null,"Pinyin":"tiān xīn xuán qù jìu ，rén shì jué xīng wáng ","Tag":null,"Explanation":null,"English":null,"Sort":3,"Dynasty":"清"},{"Id":5486693,"Sentence":"尚忆参戎略，方期靖寇攘。","Rank":0,"PoetryId":null,"Pinyin":"shàng yì cān róng lvè ，fāng jī jìng kòu rǎng ","Tag":null,"Explanation":null,"English":null,"Sort":4,"Dynasty":"清"},{"Id":5486694,"Sentence":"为言偏龃龉，戮力竟披猖。","Rank":0,"PoetryId":null,"Pinyin":"wéi yán piān jǔ yǔ ，lù lì jìng pī chāng ","Tag":null,"Explanation":null,"English":null,"Sort":5,"Dynasty":"清"},{"Id":5486695,"Sentence":"乍叹宜孙败，兼悲察罕戕。","Rank":0,"PoetryId":null,"Pinyin":"zhà tàn yǐ sūn bài ，jiān bēi chá hǎn qiāng ","Tag":null,"Explanation":null,"English":null,"Sort":6,"Dynasty":"清"},{"Id":5486696,"Sentence":"鲸鲵终自横，旄钺属谁张。","Rank":0,"PoetryId":null,"Pinyin":"jīng nǐ zhōng zì héng ，máo yuè shǔ shéi zhāng ","Tag":null,"Explanation":null,"English":null,"Sort":7,"Dynasty":"清"},{"Id":5486697,"Sentence":"帷幄千年合，风云四海将。","Rank":0,"PoetryId":null,"Pinyin":"wéi wò qiān nián gě ，fēng yún sì hǎi jiāng ","Tag":null,"Explanation":null,"English":null,"Sort":8,"Dynasty":"清"},{"Id":5486698,"Sentence":"相韩原有别，伐夏有何妨。","Rank":0,"PoetryId":null,"Pinyin":"xiāng hán yuán yǒu bié ，fá xià yǒu hé fāng ","Tag":null,"Explanation":null,"English":null,"Sort":9,"Dynasty":"清"},{"Id":5486699,"Sentence":"吴楚从容下，燕秦次第匡。","Rank":0,"PoetryId":null,"Pinyin":"wú chǔ cóng róng xià ，yān qǐn cì dì kuāng ","Tag":null,"Explanation":null,"English":null,"Sort":10,"Dynasty":"清"},{"Id":5486701,"Sentence":"末路滋谗间，中心倍激昂。","Rank":0,"PoetryId":null,"Pinyin":"mò lù zī chán jiān ，zhōng xīn bèi jī áng ","Tag":null,"Explanation":null,"English":null,"Sort":12,"Dynasty":"清"},{"Id":5486703,"Sentence":"功烈同三杰，蒸尝并六王。","Rank":0,"PoetryId":null,"Pinyin":"gōng liè tóng sān jié ，zhēng cháng bīng lìu wáng ","Tag":null,"Explanation":null,"English":null,"Sort":14,"Dynasty":"清"},{"Id":5486704,"Sentence":"续封仍带砺，矢报尽佳冈。","Rank":0,"PoetryId":null,"Pinyin":"xù fēng réng dài lì ，shi bào jin jiā gāng ","Tag":null,"Explanation":null,"English":null,"Sort":15,"Dynasty":"清"},{"Id":5486705,"Sentence":"故里山川迥，荒祠树木苍。","Rank":0,"PoetryId":null,"Pinyin":"gù li shān chuān jiǒng ，huāng cǐ shù mù cāng ","Tag":null,"Explanation":null,"English":null,"Sort":16,"Dynasty":"清"},{"Id":5486706,"Sentence":"麒麟思画像，牛斗看光芒。","Rank":0,"PoetryId":null,"Pinyin":"qǐ lǐn sāi huà xiàng ，nǐu dǒu kān guāng máng ","Tag":null,"Explanation":null,"English":null,"Sort":17,"Dynasty":"清"},{"Id":5486707,"Sentence":"《梁甫吟》堪老，《阴符》策最良。","Rank":0,"PoetryId":null,"Pinyin":"《liáng fǔ yǐn 》kān lǎo ，《yīn fú 》cè zuì liáng ","Tag":null,"Explanation":null,"English":null,"Sort":18,"Dynasty":"清"},{"Id":5486708,"Sentence":"区区图谶托，何足重旂常。","Rank":0,"PoetryId":null,"Pinyin":"ōu ōu tú chèn tuō ，hé zú chóng qǐ cháng ","Tag":null,"Explanation":null,"English":null,"Sort":19,"Dynasty":"清"},{"Id":5486700,"Sentence":"霸才开一剑，帝业定三章。","Rank":0,"PoetryId":null,"Pinyin":"bà cái kāi yī jiàn ，dì yè dìng sān zhāng ","Tag":null,"Explanation":null,"English":null,"Sort":11,"Dynasty":"清"},{"Id":5486702,"Sentence":"草无钟室赤，石有谷城黄。","Rank":0,"PoetryId":null,"Pinyin":"cǎo mó zhōng shì chì ，dàn yǒu gǔ chéng huáng ","Tag":null,"Explanation":null,"English":null,"Sort":13,"Dynasty":"清"}]}