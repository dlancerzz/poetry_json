{"Id":734754,"Title":"过岭","Dynasty":"清","Author":"纪昀","Context":"大雪幕荒榛，冻云压高树。冲寒上高岭，冈峦莽回互。苍然暝色合，四望疑无路。迂曲得人踪，一线微通步。仰睇郁嶒崚，俯窥杳烟雾。隔涧见行人，蠕蠕似蚁附。高者木杪悬，卑者草际露。前者偻而援，后者耸而赴。石磴滑屡颠，林风吹欲仆。徒侣递相呼，十步九回顾。慄然悸心魂，失足愁一误。侧闻定鼎初，狂童此负固。桓桓李文襄，转战实兹处。仰攻彼尚克，徐行今乃怖。人生才地悬，宁止恒沙数。丈夫志四方，感激酬知遇。仗钺良未能，叱驭吾其庶。黾勉趣役夫，去去无多虑。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1161f3bee1a3f0f6ae16d26b66b1ca0e","Step":0,"Verses":[{"Id":5934453,"Sentence":"大雪幕荒榛，冻云压高树。","Rank":0,"PoetryId":null,"Pinyin":"dà xuě mù huāng zhēn ，dòng yún yā gāo shù ","Tag":null,"Explanation":null,"English":null,"Sort":0,"Dynasty":"清"},{"Id":5934454,"Sentence":"冲寒上高岭，冈峦莽回互。","Rank":0,"PoetryId":null,"Pinyin":"chōng hán shǎng gāo ling ，gāng luán mǎng huǐ hù ","Tag":null,"Explanation":null,"English":null,"Sort":1,"Dynasty":"清"},{"Id":5934455,"Sentence":"苍然暝色合，四望疑无路。","Rank":0,"PoetryId":null,"Pinyin":"cāng rán mǐng sè gě ，sì wàng yǐ mó lù ","Tag":null,"Explanation":null,"English":null,"Sort":2,"Dynasty":"清"},{"Id":5934456,"Sentence":"迂曲得人踪，一线微通步。","Rank":0,"PoetryId":null,"Pinyin":"yū qū dé rén zōng ，yī xiàn wēi tōng bù ","Tag":null,"Explanation":null,"English":null,"Sort":3,"Dynasty":"清"},{"Id":5934457,"Sentence":"仰睇郁嶒崚，俯窥杳烟雾。","Rank":0,"PoetryId":null,"Pinyin":"yǎng dì yù céng lǐng ，fǔ kuī yǎo yān wù ","Tag":null,"Explanation":null,"English":null,"Sort":4,"Dynasty":"清"},{"Id":5934458,"Sentence":"隔涧见行人，蠕蠕似蚁附。","Rank":0,"PoetryId":null,"Pinyin":"gé jiàn jiàn háng rén ，rú rú shì yi fù ","Tag":null,"Explanation":null,"English":null,"Sort":5,"Dynasty":"清"},{"Id":5934459,"Sentence":"高者木杪悬，卑者草际露。","Rank":0,"PoetryId":null,"Pinyin":"gāo zhě mù miǎo xuán ，bēi zhě cǎo jì lòu ","Tag":null,"Explanation":null,"English":null,"Sort":6,"Dynasty":"清"},{"Id":5934460,"Sentence":"前者偻而援，后者耸而赴。","Rank":0,"PoetryId":null,"Pinyin":"qián zhě lóu ér yuán ，hòu zhě sǒng ér fù ","Tag":null,"Explanation":null,"English":null,"Sort":7,"Dynasty":"清"},{"Id":5934461,"Sentence":"石磴滑屡颠，林风吹欲仆。","Rank":0,"PoetryId":null,"Pinyin":"dàn dèng huá lǚ diān ，lǐn fēng chuī yù pū ","Tag":null,"Explanation":null,"English":null,"Sort":8,"Dynasty":"清"},{"Id":5934462,"Sentence":"徒侣递相呼，十步九回顾。","Rank":0,"PoetryId":null,"Pinyin":"tú lǚ dì xiāng hū ，shǐ bù jiu huǐ gù ","Tag":null,"Explanation":null,"English":null,"Sort":9,"Dynasty":"清"},{"Id":5934463,"Sentence":"慄然悸心魂，失足愁一误。","Rank":0,"PoetryId":null,"Pinyin":"lì rán jì xīn hún ，shī zú chóu yī wù ","Tag":null,"Explanation":null,"English":null,"Sort":10,"Dynasty":"清"},{"Id":5934464,"Sentence":"侧闻定鼎初，狂童此负固。","Rank":0,"PoetryId":null,"Pinyin":"cè wén dìng ding chū ，kuáng tóng ci fù gù ","Tag":null,"Explanation":null,"English":null,"Sort":11,"Dynasty":"清"},{"Id":5934465,"Sentence":"桓桓李文襄，转战实兹处。","Rank":0,"PoetryId":null,"Pinyin":"huán huán li wén xiāng ，zhuǎi zhàn shǐ cǐ chǔ ","Tag":null,"Explanation":null,"English":null,"Sort":12,"Dynasty":"清"},{"Id":5934466,"Sentence":"仰攻彼尚克，徐行今乃怖。","Rank":0,"PoetryId":null,"Pinyin":"yǎng gōng bi shàng kè ，xú háng jīn nǎi bù ","Tag":null,"Explanation":null,"English":null,"Sort":13,"Dynasty":"清"},{"Id":5934467,"Sentence":"人生才地悬，宁止恒沙数。","Rank":0,"PoetryId":null,"Pinyin":"rén shēng cái 地xuán ，nǐng zhi héng shā shǔ ","Tag":null,"Explanation":null,"English":null,"Sort":14,"Dynasty":"清"},{"Id":5934468,"Sentence":"丈夫志四方，感激酬知遇。","Rank":0,"PoetryId":null,"Pinyin":"zhàng fū zhì sì fāng ，gǎn jī chóu zhī yù ","Tag":null,"Explanation":null,"English":null,"Sort":15,"Dynasty":"清"},{"Id":5934469,"Sentence":"仗钺良未能，叱驭吾其庶。","Rank":0,"PoetryId":null,"Pinyin":"zhàng yuè liáng wèi néng ，chì yù wú jī shù ","Tag":null,"Explanation":null,"English":null,"Sort":16,"Dynasty":"清"},{"Id":5934470,"Sentence":"黾勉趣役夫，去去无多虑。","Rank":0,"PoetryId":null,"Pinyin":"miǎn miǎn qù yì fū ，qù qù mó duō lǜ ","Tag":null,"Explanation":null,"English":null,"Sort":17,"Dynasty":"清"}]}