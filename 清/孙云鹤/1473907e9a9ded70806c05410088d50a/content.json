{"Id":791707,"Title":"齐天乐 题松枝引鹤图","Dynasty":"清","Author":"孙云鹤","Context":"长天过雨尘氛少，遥峰正衔西景。写倦黄庭，翻馀秋水，半榻茶烟人静。轻衫笠冷。趁满目烟霞，怡神适兴。万壑松涛，翠阴吹下羽衣影。翛然倚风长唳，亭亭尘外表，吟韵相应。珠树秋寒，瑶台夜永，清梦三更露警。高怀谁领。但自把松枝，引来幽径。却过前溪，为人留画境。","PoertyType":null,"Cipai":"齐天乐","Status":2,"Rank":0,"Tag":null,"Explanation":null,"First":null,"Guid":"1473907e9a9ded70806c05410088d50a","Step":0,"Verses":[{"Id":5345859,"Sentence":"写倦黄庭，翻馀秋水，半榻茶烟人静。","Rank":0,"PoetryId":null,"Pinyin":"xiě juàn huáng tǐng ，fān yú qīu shui ，bàn tà chá yān rén jìng ","Tag":null,"Explanation":null,"English":null,"Sort":1,"Dynasty":"清"},{"Id":5345860,"Sentence":"轻衫笠冷。","Rank":0,"PoetryId":null,"Pinyin":"qīng shān lì lěng ","Tag":null,"Explanation":null,"English":null,"Sort":2,"Dynasty":"清"},{"Id":5345865,"Sentence":"高怀谁领。","Rank":0,"PoetryId":null,"Pinyin":"gāo huái shéi ling ","Tag":null,"Explanation":null,"English":null,"Sort":7,"Dynasty":"清"},{"Id":5345858,"Sentence":"长天过雨尘氛少，遥峰正衔西景。","Rank":0,"PoetryId":null,"Pinyin":"cháng tiān guō yǔ chén fēn shǎo ，yáo fēng zhēng xián xī jing ","Tag":null,"Explanation":null,"English":null,"Sort":0,"Dynasty":"清"},{"Id":5345861,"Sentence":"趁满目烟霞，怡神适兴。","Rank":0,"PoetryId":null,"Pinyin":"chèn mǎn mù yān xiá ，yǐ shén kuò xīng ","Tag":null,"Explanation":null,"English":null,"Sort":3,"Dynasty":"清"},{"Id":5345862,"Sentence":"万壑松涛，翠阴吹下羽衣影。","Rank":0,"PoetryId":null,"Pinyin":"mò hè sōng tāo ，cuì yīn chuī xià yǔ yī ying ","Tag":null,"Explanation":null,"English":null,"Sort":4,"Dynasty":"清"},{"Id":5345863,"Sentence":"翛然倚风长唳，亭亭尘外表，吟韵相应。","Rank":0,"PoetryId":null,"Pinyin":"shū rán yi fēng cháng lì ，tǐng tǐng chén wài biǎo ，yǐn yùn xiāng yīng ","Tag":null,"Explanation":null,"English":null,"Sort":5,"Dynasty":"清"},{"Id":5345864,"Sentence":"珠树秋寒，瑶台夜永，清梦三更露警。","Rank":0,"PoetryId":null,"Pinyin":"zhū shù qīu hán ，yáo tāi yè yǒng ，qīng mèng sān gēng lòu jing ","Tag":null,"Explanation":null,"English":null,"Sort":6,"Dynasty":"清"},{"Id":5345866,"Sentence":"但自把松枝，引来幽径。","Rank":0,"PoetryId":null,"Pinyin":"dàn zì bǎ sōng zhī ，yin lái yōu jìng ","Tag":null,"Explanation":null,"English":null,"Sort":8,"Dynasty":"清"},{"Id":5345867,"Sentence":"却过前溪，为人留画境。","Rank":0,"PoetryId":null,"Pinyin":"què guō qián xī ，wéi rén lǐu huà jìng ","Tag":null,"Explanation":null,"English":null,"Sort":9,"Dynasty":"清"}]}