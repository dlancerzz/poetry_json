{"Id":745379,"Title":"青城山歌题易中实观察旧游图册","Dynasty":"清","Author":"张百熙","Context":"青城第五之洞天，真箓纪自轩皇年。宝仙九室此福地，上司岳渎蟠西川。二千里远势横绝，苍然秀压坤维裂。下界低飞灌口云，高台近见峨眉雪。灵区奥府接紫冥，搜奇讨胜徵图经。栖真古有丈人观，化鹤今谁徐佐卿。我行旧是成都客，惆怅名山游未得。妙绘何期入尘眼，蕉窗斗落芙蓉色。手君青城图，诵君青城诗。真形缥缈不可见，想见锦屏玉壁初攀时。幽岩猿鸟应前导，采药相逢几丹灶。瑶草琪花世外春，俗缘凡骨都稀到。石泉如雨洒玉坛，天风飒沓非人间。上清皛皛日月古，太素漠漠冰霜寒。行歌跨鹿刚秋霁，卅六霄光碧无际。蜡屐归来万绿中，襟裾半带星辰气。君乎壮游谁与同，为君吟望写灵踪。径思六翮凌风去，饱看岷山第一峰。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"dc1baf35a81528eaec9ac5f8a0fb6495","Step":0,"Verses":[{"Id":5967248,"Sentence":"青城第五之洞天，真箓纪自轩皇年。","Rank":0,"PoetryId":null,"Pinyin":"qīng chéng dì wǔ zhī dòng tiān ，zhēn lù ji zì xuān huáng nián ","Tag":null,"Explanation":null,"English":null,"Sort":0,"Dynasty":"清"},{"Id":5967249,"Sentence":"宝仙九室此福地，上司岳渎蟠西川。","Rank":0,"PoetryId":null,"Pinyin":"bǎo xiān jiu shì ci fú 地，shǎng sī yuè dú pán xī chuān ","Tag":null,"Explanation":null,"English":null,"Sort":1,"Dynasty":"清"},{"Id":5967250,"Sentence":"二千里远势横绝，苍然秀压坤维裂。","Rank":0,"PoetryId":null,"Pinyin":"èr qiān li yuǎn shì héng jué ，cāng rán xìu yā kūn wéi liě ","Tag":null,"Explanation":null,"English":null,"Sort":2,"Dynasty":"清"},{"Id":5967251,"Sentence":"下界低飞灌口云，高台近见峨眉雪。","Rank":0,"PoetryId":null,"Pinyin":"xià jiè dī fēi guàn kǒu yún ，gāo tāi jìn jiàn é méi xuě ","Tag":null,"Explanation":null,"English":null,"Sort":3,"Dynasty":"清"},{"Id":5967252,"Sentence":"灵区奥府接紫冥，搜奇讨胜徵图经。","Rank":0,"PoetryId":null,"Pinyin":"lǐng ōu ào fǔ jiē zi mǐng ，sōu jī tǎo shēng zhēng tú jīng ","Tag":null,"Explanation":null,"English":null,"Sort":4,"Dynasty":"清"},{"Id":5967253,"Sentence":"栖真古有丈人观，化鹤今谁徐佐卿。","Rank":0,"PoetryId":null,"Pinyin":"qī zhēn gǔ yǒu zhàng rén guān ，huā hè jīn shéi xú zuǒ qīng ","Tag":null,"Explanation":null,"English":null,"Sort":5,"Dynasty":"清"},{"Id":5967254,"Sentence":"我行旧是成都客，惆怅名山游未得。","Rank":0,"PoetryId":null,"Pinyin":"wǒ háng jìu shì chéng dōu kè ，chóu chàng mǐng shān yóu wèi dé ","Tag":null,"Explanation":null,"English":null,"Sort":6,"Dynasty":"清"},{"Id":5967255,"Sentence":"妙绘何期入尘眼，蕉窗斗落芙蓉色。","Rank":0,"PoetryId":null,"Pinyin":"miào huì hé jī rù chén yǎn ，jiāo chuāng dǒu là fú róng sè ","Tag":null,"Explanation":null,"English":null,"Sort":7,"Dynasty":"清"},{"Id":5967256,"Sentence":"手君青城图，诵君青城诗。","Rank":0,"PoetryId":null,"Pinyin":"shǒu jūn qīng chéng tú ，sòng jūn qīng chéng shī ","Tag":null,"Explanation":null,"English":null,"Sort":8,"Dynasty":"清"},{"Id":5967257,"Sentence":"真形缥缈不可见，想见锦屏玉壁初攀时。","Rank":0,"PoetryId":null,"Pinyin":"zhēn xǐng piāo miǎo bú kě jiàn ，xiǎng jiàn jin bīng yù bì chū pān shǐ ","Tag":null,"Explanation":null,"English":null,"Sort":9,"Dynasty":"清"},{"Id":5967258,"Sentence":"幽岩猿鸟应前导，采药相逢几丹灶。","Rank":0,"PoetryId":null,"Pinyin":"yōu yán yuán diǎo yīng qián dǎo ，cǎi yào xiāng féng jī dān zào ","Tag":null,"Explanation":null,"English":null,"Sort":10,"Dynasty":"清"},{"Id":5967259,"Sentence":"瑶草琪花世外春，俗缘凡骨都稀到。","Rank":0,"PoetryId":null,"Pinyin":"yáo cǎo qǐ huā shì wài chūn ，sú yuán fán gū dōu xī dào ","Tag":null,"Explanation":null,"English":null,"Sort":11,"Dynasty":"清"},{"Id":5967260,"Sentence":"石泉如雨洒玉坛，天风飒沓非人间。","Rank":0,"PoetryId":null,"Pinyin":"dàn quán rú yǔ sǎ yù tán ，tiān fēng sà dá fēi rén jiān ","Tag":null,"Explanation":null,"English":null,"Sort":12,"Dynasty":"清"},{"Id":5967261,"Sentence":"上清皛皛日月古，太素漠漠冰霜寒。","Rank":0,"PoetryId":null,"Pinyin":"shǎng qīng pò pò rì yuè gǔ ，tài sù mò mò bīng shuāng hán ","Tag":null,"Explanation":null,"English":null,"Sort":13,"Dynasty":"清"},{"Id":5967262,"Sentence":"行歌跨鹿刚秋霁，卅六霄光碧无际。","Rank":0,"PoetryId":null,"Pinyin":"háng gē kuà lù gāng qīu jì ，sà lìu xiāo guāng bì mó jì ","Tag":null,"Explanation":null,"English":null,"Sort":14,"Dynasty":"清"},{"Id":5967263,"Sentence":"蜡屐归来万绿中，襟裾半带星辰气。","Rank":0,"PoetryId":null,"Pinyin":"là jī guī lái mò lù zhōng ，jīn jū bàn dài xīng chén qì ","Tag":null,"Explanation":null,"English":null,"Sort":15,"Dynasty":"清"},{"Id":5967264,"Sentence":"君乎壮游谁与同，为君吟望写灵踪。","Rank":0,"PoetryId":null,"Pinyin":"jūn hū zhuàng yóu shéi yú tóng ，wéi jūn yǐn wàng xiě lǐng zōng ","Tag":null,"Explanation":null,"English":null,"Sort":16,"Dynasty":"清"},{"Id":5967265,"Sentence":"径思六翮凌风去，饱看岷山第一峰。","Rank":0,"PoetryId":null,"Pinyin":"jìng sāi lìu hé līng fēng qù ，bǎo kān mǐn shān dì yī fēng ","Tag":null,"Explanation":null,"English":null,"Sort":17,"Dynasty":"清"}]}