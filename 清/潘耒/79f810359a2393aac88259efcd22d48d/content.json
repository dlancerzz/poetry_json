{"Id":794337,"Title":"华峰顶","Dynasty":"清","Author":"潘耒","Context":"昆仑之脉从天来，散作岳镇千琼瑰。帝怒东南势倾削，特耸一柱名天台。天台环周五百里，金翅擘翼龙分胎。峰峦一一插霄汉，涧瀑处处奔虹雷。华顶最高透天顶，万八千丈青崔嵬。乘云御风或可上，我忽到之亦神哉！游氛豁尽日当午，洞视八表无纤埃。南溟东海白一杯，括苍雁宕青数堆。千峰簇簇莲花开，中峰端严一莲台。华藏世界宛如此，醯鸡不识良可哀。渺茫夸阆苑，荒忽求蓬莱。何如天台灵异在人境，劫火不到无三灾。神泉自流，琪树不栽，弥山药草，满谷丹材。应真隐显混樵牧，飞仙游戏同婴孩。羲之乏灵骨，太白非仙才。已住神山却归去，空馀石屋寒苍苔。我已梦觉墙根槐，安能更逐鱼龙豗。径须习定栖峰顶，饱看沧桑三百回。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"79f810359a2393aac88259efcd22d48d","Step":0,"Verses":[{"Id":5365378,"Sentence":"峰峦一一插霄汉，涧瀑处处奔虹雷。","Rank":0,"PoetryId":null,"Pinyin":"fēng luán yī yī chā xiāo hàn ，jiàn bào chǔ chǔ bēn hóng léi ","Tag":null,"Explanation":null,"English":null,"Sort":3,"Dynasty":"清"},{"Id":5365375,"Sentence":"昆仑之脉从天来，散作岳镇千琼瑰。","Rank":0,"PoetryId":null,"Pinyin":"kūn lún zhī mài cóng tiān lái ，sǎn zuō yuè zhēn qiān qióng guī ","Tag":null,"Explanation":null,"English":null,"Sort":0,"Dynasty":"清"},{"Id":5365376,"Sentence":"帝怒东南势倾削，特耸一柱名天台。","Rank":0,"PoetryId":null,"Pinyin":"dì nù dōng nā shì qīng xiāo ，tè sǒng yī zhù mǐng tiān tāi ","Tag":null,"Explanation":null,"English":null,"Sort":1,"Dynasty":"清"},{"Id":5365377,"Sentence":"天台环周五百里，金翅擘翼龙分胎。","Rank":0,"PoetryId":null,"Pinyin":"tiān tāi huán zhōu wǔ bǎi li ，jīn chì bò yì lóng fēn tāi ","Tag":null,"Explanation":null,"English":null,"Sort":2,"Dynasty":"清"},{"Id":5365379,"Sentence":"华顶最高透天顶，万八千丈青崔嵬。","Rank":0,"PoetryId":null,"Pinyin":"huā ding zuì gāo tòu tiān ding ，mò bā qiān zhàng qīng cuī wéi ","Tag":null,"Explanation":null,"English":null,"Sort":4,"Dynasty":"清"},{"Id":5365380,"Sentence":"乘云御风或可上，我忽到之亦神哉！","Rank":0,"PoetryId":null,"Pinyin":"chéng yún yù fēng huò kě shǎng ，wǒ hū dào zhī yì shén zāi ","Tag":null,"Explanation":null,"English":null,"Sort":5,"Dynasty":"清"},{"Id":5365381,"Sentence":"游氛豁尽日当午，洞视八表无纤埃。","Rank":0,"PoetryId":null,"Pinyin":"yóu fēn huá jin rì dāng wǔ ，dòng shì bā biǎo mó qiàn āi ","Tag":null,"Explanation":null,"English":null,"Sort":6,"Dynasty":"清"},{"Id":5365382,"Sentence":"南溟东海白一杯，括苍雁宕青数堆。","Rank":0,"PoetryId":null,"Pinyin":"nā mǐng dōng hǎi bái yī bēi ，guā cāng yàn dàng qīng shǔ duī ","Tag":null,"Explanation":null,"English":null,"Sort":7,"Dynasty":"清"},{"Id":5365383,"Sentence":"千峰簇簇莲花开，中峰端严一莲台。","Rank":0,"PoetryId":null,"Pinyin":"qiān fēng cù cù lián huā kāi ，zhōng fēng duān yán yī lián tāi ","Tag":null,"Explanation":null,"English":null,"Sort":8,"Dynasty":"清"},{"Id":5365384,"Sentence":"华藏世界宛如此，醯鸡不识良可哀。","Rank":0,"PoetryId":null,"Pinyin":"huā cáng shì jiè wǎn rú ci ，xī jī bú shǐ liáng kě āi ","Tag":null,"Explanation":null,"English":null,"Sort":9,"Dynasty":"清"},{"Id":5365385,"Sentence":"渺茫夸阆苑，荒忽求蓬莱。","Rank":0,"PoetryId":null,"Pinyin":"miǎo māng kuā láng yuàn ，huāng hū qǐu péng lái ","Tag":null,"Explanation":null,"English":null,"Sort":10,"Dynasty":"清"},{"Id":5365386,"Sentence":"何如天台灵异在人境，劫火不到无三灾。","Rank":0,"PoetryId":null,"Pinyin":"hé rú tiān tāi lǐng yì zài rén jìng ，jié huǒ bú dào mó sān zāi ","Tag":null,"Explanation":null,"English":null,"Sort":11,"Dynasty":"清"},{"Id":5365387,"Sentence":"神泉自流，琪树不栽，弥山药草，满谷丹材。","Rank":0,"PoetryId":null,"Pinyin":"shén quán zì lǐu ，qǐ shù bú zāi ，mǐ shān yào cǎo ，mǎn gǔ dān cái ","Tag":null,"Explanation":null,"English":null,"Sort":12,"Dynasty":"清"},{"Id":5365388,"Sentence":"应真隐显混樵牧，飞仙游戏同婴孩。","Rank":0,"PoetryId":null,"Pinyin":"yīng zhēn yin xiǎn hún qiáo mù ，fēi xiān yóu hū tóng yīng hái ","Tag":null,"Explanation":null,"English":null,"Sort":13,"Dynasty":"清"},{"Id":5365389,"Sentence":"羲之乏灵骨，太白非仙才。","Rank":0,"PoetryId":null,"Pinyin":"xī zhī fá lǐng gū ，tài bái fēi xiān cái ","Tag":null,"Explanation":null,"English":null,"Sort":14,"Dynasty":"清"},{"Id":5365390,"Sentence":"已住神山却归去，空馀石屋寒苍苔。","Rank":0,"PoetryId":null,"Pinyin":"yi zhù shén shān què guī qù ，kōng yú dàn wū hán cāng tāi ","Tag":null,"Explanation":null,"English":null,"Sort":15,"Dynasty":"清"},{"Id":5365391,"Sentence":"我已梦觉墙根槐，安能更逐鱼龙豗。","Rank":0,"PoetryId":null,"Pinyin":"wǒ yi mèng jiào qiáng gēn huái ，ān néng gēng zhú yú lóng huī ","Tag":null,"Explanation":null,"English":null,"Sort":16,"Dynasty":"清"},{"Id":5365392,"Sentence":"径须习定栖峰顶，饱看沧桑三百回。","Rank":0,"PoetryId":null,"Pinyin":"jìng xū xǐ dìng qī fēng ding ，bǎo kān cāng sāng sān bǎi huǐ ","Tag":null,"Explanation":null,"English":null,"Sort":17,"Dynasty":"清"}]}