{"Id":702079,"Title":"左宁南画像歌为柳敬亭作","Dynasty":"清","Author":"钱谦益","Context":"何人踞坐戎帐中，宁南彻侯昆山公。手指抨弹出狮象，鼻息呼吸成虎熊。帐前接席柳麻子，海内说书妙无比。长揖能令汉祖惊，摇头不道楚相死。是时宁南大出师，江湘千里连军麾。每当按甲休兵日，更值椎牛飨士时。夜营不喧角声止，高座张镫拂筵几。吹唇芒角生烛花，掉舌波澜沸江水。宁南闻之须猬张，佽飞枥马俱腾骧。誓剜心肝奉天子，拚洒毫毛布战场。秦灰烧残汉帜靡，呜呼宁南长已矣。时来将师长头角，运去英雄丧首尾。倚天剑老亲身匣，垂毙犹兴晋阳甲。数升赤血喷余皇，万斛青蝇掩墙霎。白衣残客哭江天，画像提携诉九泉。舌端有锷肠堪断，泣下无珠血可怜。柳生柳生吾语尔，欲报恩门仗牙齿。凭将玉帐三年事，编作《金陀》一家史。此时笑噱比传奇，他日应同汗竹垂。从来百战青磷血，不博三条红烛词。千载沉埋国史传，院本弹词万人羡。盲翁负鼓赵家庄，宁南重为开生面。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8a874b392c82188ac951f1cbfe44be6f","Step":0,"Verses":[{"Id":5774723,"Sentence":"何人踞坐戎帐中，宁南彻侯昆山公。","Rank":0,"PoetryId":null,"Pinyin":"hé rén jù zuò róng zhàng zhōng ，nǐng nā chè hóu kūn shān gōng ","Tag":null,"Explanation":null,"English":null,"Sort":0,"Dynasty":"清"},{"Id":5774724,"Sentence":"手指抨弹出狮象，鼻息呼吸成虎熊。","Rank":0,"PoetryId":null,"Pinyin":"shǒu zhi pēng dàn chū shī xiàng ，bǐ xī hū xī chéng hū xióng ","Tag":null,"Explanation":null,"English":null,"Sort":1,"Dynasty":"清"},{"Id":5774725,"Sentence":"帐前接席柳麻子，海内说书妙无比。","Rank":0,"PoetryId":null,"Pinyin":"zhàng qián jiē xǐ liu mā zi ，hǎi nèi shuì shū miào mó bi ","Tag":null,"Explanation":null,"English":null,"Sort":2,"Dynasty":"清"},{"Id":5774726,"Sentence":"长揖能令汉祖惊，摇头不道楚相死。","Rank":0,"PoetryId":null,"Pinyin":"cháng yī néng ling hàn zǔ jīng ，yáo tóu bú dāo chǔ xiāng si ","Tag":null,"Explanation":null,"English":null,"Sort":3,"Dynasty":"清"},{"Id":5774727,"Sentence":"是时宁南大出师，江湘千里连军麾。","Rank":0,"PoetryId":null,"Pinyin":"shì shǐ nǐng nā dà chū shī ，jiāng xiāng qiān li lián jūn huī ","Tag":null,"Explanation":null,"English":null,"Sort":4,"Dynasty":"清"},{"Id":5774728,"Sentence":"每当按甲休兵日，更值椎牛飨士时。","Rank":0,"PoetryId":null,"Pinyin":"měi dāng àn jiǎ xīu bīng rì ，gēng zhǐ chuǐ nǐu xiǎng shì shǐ ","Tag":null,"Explanation":null,"English":null,"Sort":5,"Dynasty":"清"},{"Id":5774729,"Sentence":"夜营不喧角声止，高座张镫拂筵几。","Rank":0,"PoetryId":null,"Pinyin":"yè yǐng bú xuān jiǎo shēng zhi ，gāo zuò zhāng dèng bì yán jī ","Tag":null,"Explanation":null,"English":null,"Sort":6,"Dynasty":"清"},{"Id":5774730,"Sentence":"吹唇芒角生烛花，掉舌波澜沸江水。","Rank":0,"PoetryId":null,"Pinyin":"chuī chún máng jiǎo shēng zhú huā ，diào shé bō lán fèi jiāng shui ","Tag":null,"Explanation":null,"English":null,"Sort":7,"Dynasty":"清"},{"Id":5774731,"Sentence":"宁南闻之须猬张，佽飞枥马俱腾骧。","Rank":0,"PoetryId":null,"Pinyin":"nǐng nā wén zhī xū wèi zhāng ，cì fēi lì mǎ jū tēng xiāng ","Tag":null,"Explanation":null,"English":null,"Sort":8,"Dynasty":"清"},{"Id":5774732,"Sentence":"誓剜心肝奉天子，拚洒毫毛布战场。","Rank":0,"PoetryId":null,"Pinyin":"shì wān xīn gān fèng tiān zi ，pàn sǎ háo máo bù zhàn cháng ","Tag":null,"Explanation":null,"English":null,"Sort":9,"Dynasty":"清"},{"Id":5774733,"Sentence":"秦灰烧残汉帜靡，呜呼宁南长已矣。","Rank":0,"PoetryId":null,"Pinyin":"qǐn huī shāo cán hàn zhì mǐ ，wū hū nǐng nā cháng yi yi ","Tag":null,"Explanation":null,"English":null,"Sort":10,"Dynasty":"清"},{"Id":5774734,"Sentence":"时来将师长头角，运去英雄丧首尾。","Rank":0,"PoetryId":null,"Pinyin":"shǐ lái jiāng shī cháng tóu jiǎo ，yùn qù yīng xióng sāng shǒu wěi ","Tag":null,"Explanation":null,"English":null,"Sort":11,"Dynasty":"清"},{"Id":5774735,"Sentence":"倚天剑老亲身匣，垂毙犹兴晋阳甲。","Rank":0,"PoetryId":null,"Pinyin":"yi tiān jiàn lǎo qīn shēn xiá ，chuǐ bì yóu xīng jìn yáng jiǎ ","Tag":null,"Explanation":null,"English":null,"Sort":12,"Dynasty":"清"},{"Id":5774736,"Sentence":"数升赤血喷余皇，万斛青蝇掩墙霎。","Rank":0,"PoetryId":null,"Pinyin":"shǔ shēng chì xiě pēn yú huáng ，mò hú qīng yǐng yǎn qiáng shà ","Tag":null,"Explanation":null,"English":null,"Sort":13,"Dynasty":"清"},{"Id":5774737,"Sentence":"白衣残客哭江天，画像提携诉九泉。","Rank":0,"PoetryId":null,"Pinyin":"bái yī cán kè kū jiāng tiān ，huà xiàng dī xié sù jiu quán ","Tag":null,"Explanation":null,"English":null,"Sort":14,"Dynasty":"清"},{"Id":5774738,"Sentence":"舌端有锷肠堪断，泣下无珠血可怜。","Rank":0,"PoetryId":null,"Pinyin":"shé duān yǒu è cháng kān duàn ，qì xià mó zhū xiě kě lián ","Tag":null,"Explanation":null,"English":null,"Sort":15,"Dynasty":"清"},{"Id":5774739,"Sentence":"柳生柳生吾语尔，欲报恩门仗牙齿。","Rank":0,"PoetryId":null,"Pinyin":"liu shēng liu shēng wú yǔ ěr ，yù bào ēn mén zhàng yá chi ","Tag":null,"Explanation":null,"English":null,"Sort":16,"Dynasty":"清"},{"Id":5774740,"Sentence":"凭将玉帐三年事，编作《金陀》一家史。","Rank":0,"PoetryId":null,"Pinyin":"pǐng jiāng yù zhàng sān nián shì ，biān zuō 《jīn tuó 》yī gū shi ","Tag":null,"Explanation":null,"English":null,"Sort":17,"Dynasty":"清"},{"Id":5774741,"Sentence":"此时笑噱比传奇，他日应同汗竹垂。","Rank":0,"PoetryId":null,"Pinyin":"ci shǐ xiào jué bi chuán jī ，tā rì yīng tóng hán zhú chuǐ ","Tag":null,"Explanation":null,"English":null,"Sort":18,"Dynasty":"清"},{"Id":5774742,"Sentence":"从来百战青磷血，不博三条红烛词。","Rank":0,"PoetryId":null,"Pinyin":"cóng lái bǎi zhàn qīng lǐn xiě ，bú bó sān tiáo gōng zhú cǐ ","Tag":null,"Explanation":null,"English":null,"Sort":19,"Dynasty":"清"},{"Id":5774743,"Sentence":"千载沉埋国史传，院本弹词万人羡。","Rank":0,"PoetryId":null,"Pinyin":"qiān zǎi chén mái guó shi chuán ，yuàn běn dàn cǐ mò rén xiàn ","Tag":null,"Explanation":null,"English":null,"Sort":20,"Dynasty":"清"},{"Id":5774744,"Sentence":"盲翁负鼓赵家庄，宁南重为开生面。","Rank":0,"PoetryId":null,"Pinyin":"máng wēng fù gǔ zhào gū zhuāng ，nǐng nā chóng wéi kāi shēng miàn ","Tag":null,"Explanation":null,"English":null,"Sort":21,"Dynasty":"清"}]}