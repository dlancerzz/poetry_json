{"Id":796693,"Title":"玉漏迟三首 其三","Dynasty":"清","Author":"项鸿祚","Context":"西风无着处，如今闲了，斜阳高树。摇落江潭，一片乱鸦飞去。客思吟商最苦，更消得、庾郎愁赋。深院宇，残萤断雁，伴人凄楚。谁怜病枕难禁，正飒飒吹来，萧萧不住。采绿前游，空有砌蛩能诉。弹指几番怨恨，怕化作、漫天碎雨。君听取，凉声又惊秋暮。","PoertyType":null,"Cipai":"玉漏迟","Status":2,"Rank":0,"Tag":null,"Explanation":null,"First":null,"Guid":"2cc5c093eb68d1062aba75c359dc5c02","Step":0,"Verses":[{"Id":5417281,"Sentence":"谁怜病枕难禁，正飒飒吹来，萧萧不住。","Rank":0,"PoetryId":null,"Pinyin":"shéi lián bìng zhěn nán jīn ，zhēng sà sà chuī lái ，xiāo xiāo bú zhù ","Tag":null,"Explanation":null,"English":null,"Sort":4,"Dynasty":"清"},{"Id":5417280,"Sentence":"深院宇，残萤断雁，伴人凄楚。","Rank":0,"PoetryId":null,"Pinyin":"shēn yuàn yǔ ，cán yǐng duàn yàn ，bàn rén qī chǔ ","Tag":null,"Explanation":null,"English":null,"Sort":3,"Dynasty":"清"},{"Id":5417277,"Sentence":"西风无着处，如今闲了，斜阳高树。","Rank":0,"PoetryId":null,"Pinyin":"xī fēng mó zhāo chǔ ，rú jīn xián 了，xié yáng gāo shù ","Tag":null,"Explanation":null,"English":null,"Sort":0,"Dynasty":"清"},{"Id":5417278,"Sentence":"摇落江潭，一片乱鸦飞去。","Rank":0,"PoetryId":null,"Pinyin":"yáo là jiāng tán ，yī piān luàn yā fēi qù ","Tag":null,"Explanation":null,"English":null,"Sort":1,"Dynasty":"清"},{"Id":5417279,"Sentence":"客思吟商最苦，更消得、庾郎愁赋。","Rank":0,"PoetryId":null,"Pinyin":"kè sāi yǐn shāng zuì kǔ ，gēng xiāo dé 、yǔ láng chóu fù ","Tag":null,"Explanation":null,"English":null,"Sort":2,"Dynasty":"清"},{"Id":5417282,"Sentence":"采绿前游，空有砌蛩能诉。","Rank":0,"PoetryId":null,"Pinyin":"cǎi lù qián yóu ，kōng yǒu qì qióng néng sù ","Tag":null,"Explanation":null,"English":null,"Sort":5,"Dynasty":"清"},{"Id":5417283,"Sentence":"弹指几番怨恨，怕化作、漫天碎雨。","Rank":0,"PoetryId":null,"Pinyin":"dàn zhi jī fān yuàn hèn ，pà huā zuō 、màn tiān suì yǔ ","Tag":null,"Explanation":null,"English":null,"Sort":6,"Dynasty":"清"},{"Id":5417284,"Sentence":"君听取，凉声又惊秋暮。","Rank":0,"PoetryId":null,"Pinyin":"jūn tīng qǔ ，liáng shēng yòu jīng qīu mù ","Tag":null,"Explanation":null,"English":null,"Sort":7,"Dynasty":"清"}]}