{"Id":728828,"Title":"麦雨叹","Dynasty":"清","Author":"颜光敏","Context":"宁逢旱魃行，莫见商羊舞。小麦黄时赛田祖，汗流肩赪何太苦。霏霏霪雨连三旬，却恨炎曦在何所。咋日飞蛾空麦头，今朝麦尾生黄牛。嘉实几日作糠秕，长饥更待凉风秋。劝农使者来省耘，麦花布野扬苾芬。岂知仓庾有灾眚，翻嗔野老多传闻。频年屡歉蒙宽假，秋来并命鞭箠下。蛾兮牛兮何为者，腼然食我仓中粟，何不往遮使君马。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"46f6b34bfebeda2ea35fc74f60dd83cd","Step":0,"Verses":[{"Id":5370675,"Sentence":"霏霏霪雨连三旬，却恨炎曦在何所。","Rank":0,"PoetryId":null,"Pinyin":"fēi fēi yǐn yǔ lián sān xún ，què hèn yán xī zài hé suǒ ","Tag":null,"Explanation":null,"English":null,"Sort":2,"Dynasty":"清"},{"Id":5370673,"Sentence":"宁逢旱魃行，莫见商羊舞。","Rank":0,"PoetryId":null,"Pinyin":"nǐng féng hàn bá háng ，mò jiàn shāng yáng wǔ ","Tag":null,"Explanation":null,"English":null,"Sort":0,"Dynasty":"清"},{"Id":5370674,"Sentence":"小麦黄时赛田祖，汗流肩赪何太苦。","Rank":0,"PoetryId":null,"Pinyin":"xiǎo mài huáng shǐ sài tián zǔ ，hán lǐu jiān chēng hé tài kǔ ","Tag":null,"Explanation":null,"English":null,"Sort":1,"Dynasty":"清"},{"Id":5370676,"Sentence":"咋日飞蛾空麦头，今朝麦尾生黄牛。","Rank":0,"PoetryId":null,"Pinyin":"zǎ rì fēi é kōng mài tóu ，jīn cháo mài wěi shēng huáng nǐu ","Tag":null,"Explanation":null,"English":null,"Sort":3,"Dynasty":"清"},{"Id":5370677,"Sentence":"嘉实几日作糠秕，长饥更待凉风秋。","Rank":0,"PoetryId":null,"Pinyin":"jiā shǐ jī rì zuō kāng bi ，cháng jī gēng dāi liáng fēng qīu ","Tag":null,"Explanation":null,"English":null,"Sort":4,"Dynasty":"清"},{"Id":5370678,"Sentence":"劝农使者来省耘，麦花布野扬苾芬。","Rank":0,"PoetryId":null,"Pinyin":"quàn nóng shi zhě lái shěng yún ，mài huā bù yě yáng bì fēn ","Tag":null,"Explanation":null,"English":null,"Sort":5,"Dynasty":"清"},{"Id":5370679,"Sentence":"岂知仓庾有灾眚，翻嗔野老多传闻。","Rank":0,"PoetryId":null,"Pinyin":"qi zhī cāng yǔ yǒu zāi shěng ，fān chēn yě lǎo duō chuán wén ","Tag":null,"Explanation":null,"English":null,"Sort":6,"Dynasty":"清"},{"Id":5370680,"Sentence":"频年屡歉蒙宽假，秋来并命鞭箠下。","Rank":0,"PoetryId":null,"Pinyin":"pǐn nián lǚ qiàn mēng kuān jiǎ ，qīu lái bīng mìng biān chuǐ xià ","Tag":null,"Explanation":null,"English":null,"Sort":7,"Dynasty":"清"},{"Id":5370681,"Sentence":"蛾兮牛兮何为者，腼然食我仓中粟，何不往遮使君马。","Rank":0,"PoetryId":null,"Pinyin":"é xī nǐu xī hé wéi zhě ，miǎn rán shǐ wǒ cāng zhōng sù ，hé bú wǎng zhē shi jūn mǎ ","Tag":null,"Explanation":null,"English":null,"Sort":8,"Dynasty":"清"}]}