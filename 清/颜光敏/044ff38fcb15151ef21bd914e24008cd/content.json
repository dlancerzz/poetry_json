{"Id":794175,"Title":"送宋观察荔裳之蜀","Dynasty":"清","Author":"颜光敏","Context":"三闾昔日沉沅湘，楚臣憭栗长悲凉。兰台巫岫类谲谏，翻令千载讥淫荒。片言立朝岂易得，何况秉节来天阊。怪君天刑谁与解，倏为霜雨周雍梁。忆昔含香坐藤院，公然白眼轻张汤。一朝受辱处囊槛，狱吏嫚侮如驱羊。拘絷反成好游癖，南穷涨海西河湟。今年被诏按巴蜀，龙墀乍见须眉苍。巴蜀年来成鬼国，蚕丛鱼凫重辟疆。颇闻中丞贡嘉穗，九茎岂得盈千箱。猰貐磨牙近城市，驺虞垂首眠通庄。神禹泣罪只辇下，穷陬无计逃桁杨。使君冠佩望鱼雅，万人祖送纷琳琅。子规昼啼岩谷静，木棉花落旌旗香。万事夷险如转烛，天公好生民寿康。皋陶庙里袭长夜，凄风苦雨君无忘。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"044ff38fcb15151ef21bd914e24008cd","Step":0,"Verses":[{"Id":5364583,"Sentence":"三闾昔日沉沅湘，楚臣憭栗长悲凉。","Rank":0,"PoetryId":null,"Pinyin":"sān lǘ xī rì chén yuán xiāng ，chǔ chén liáo lì cháng bēi liáng ","Tag":null,"Explanation":null,"English":null,"Sort":0,"Dynasty":"清"},{"Id":5364584,"Sentence":"兰台巫岫类谲谏，翻令千载讥淫荒。","Rank":0,"PoetryId":null,"Pinyin":"lán tāi wū xìu lèi jué jiàn ，fān ling qiān zǎi jī yǐn huāng ","Tag":null,"Explanation":null,"English":null,"Sort":1,"Dynasty":"清"},{"Id":5364585,"Sentence":"片言立朝岂易得，何况秉节来天阊。","Rank":0,"PoetryId":null,"Pinyin":"piān yán lì cháo qi yì dé ，hé kuàng bing jiē lái tiān chāng ","Tag":null,"Explanation":null,"English":null,"Sort":2,"Dynasty":"清"},{"Id":5364586,"Sentence":"怪君天刑谁与解，倏为霜雨周雍梁。","Rank":0,"PoetryId":null,"Pinyin":"guài jūn tiān xǐng shéi yú jiě ，shū wéi shuāng yǔ zhōu yōng liáng ","Tag":null,"Explanation":null,"English":null,"Sort":3,"Dynasty":"清"},{"Id":5364587,"Sentence":"忆昔含香坐藤院，公然白眼轻张汤。","Rank":0,"PoetryId":null,"Pinyin":"yì xī hán xiāng zuò téng yuàn ，gōng rán bái yǎn qīng zhāng shāng ","Tag":null,"Explanation":null,"English":null,"Sort":4,"Dynasty":"清"},{"Id":5364588,"Sentence":"一朝受辱处囊槛，狱吏嫚侮如驱羊。","Rank":0,"PoetryId":null,"Pinyin":"yī cháo shòu rǔ chǔ nāng jiàn ，yù lì mān wǔ rú qū yáng ","Tag":null,"Explanation":null,"English":null,"Sort":5,"Dynasty":"清"},{"Id":5364589,"Sentence":"拘絷反成好游癖，南穷涨海西河湟。","Rank":0,"PoetryId":null,"Pinyin":"jū zhǐ fǎn chéng hǎo yóu pi ，nā qióng zhǎng hǎi xī hé huáng ","Tag":null,"Explanation":null,"English":null,"Sort":6,"Dynasty":"清"},{"Id":5364590,"Sentence":"今年被诏按巴蜀，龙墀乍见须眉苍。","Rank":0,"PoetryId":null,"Pinyin":"jīn nián bèi zhào àn bā shǔ ，lóng chǐ zhà jiàn xū méi cāng ","Tag":null,"Explanation":null,"English":null,"Sort":7,"Dynasty":"清"},{"Id":5364591,"Sentence":"巴蜀年来成鬼国，蚕丛鱼凫重辟疆。","Rank":0,"PoetryId":null,"Pinyin":"bā shǔ nián lái chéng gui guó ，cán cóng yú fú chóng bì jiāng ","Tag":null,"Explanation":null,"English":null,"Sort":8,"Dynasty":"清"},{"Id":5364592,"Sentence":"颇闻中丞贡嘉穗，九茎岂得盈千箱。","Rank":0,"PoetryId":null,"Pinyin":"pō wén zhōng chéng gòng jiā suì ，jiu jīng qi dé yīng qiān xiāng ","Tag":null,"Explanation":null,"English":null,"Sort":9,"Dynasty":"清"},{"Id":5364593,"Sentence":"猰貐磨牙近城市，驺虞垂首眠通庄。","Rank":0,"PoetryId":null,"Pinyin":"jiá yǔ mó yá jìn chéng shì ，zōu yú chuǐ shǒu mián tōng zhuāng ","Tag":null,"Explanation":null,"English":null,"Sort":10,"Dynasty":"清"},{"Id":5364594,"Sentence":"神禹泣罪只辇下，穷陬无计逃桁杨。","Rank":0,"PoetryId":null,"Pinyin":"shén yǔ qì zuì zhī niǎn xià ，qióng zōu mó jì táo héng yáng ","Tag":null,"Explanation":null,"English":null,"Sort":11,"Dynasty":"清"},{"Id":5364595,"Sentence":"使君冠佩望鱼雅，万人祖送纷琳琅。","Rank":0,"PoetryId":null,"Pinyin":"shi jūn guān pèi wàng yú yā ，mò rén zǔ sòng fēn lǐn láng ","Tag":null,"Explanation":null,"English":null,"Sort":12,"Dynasty":"清"},{"Id":5364596,"Sentence":"子规昼啼岩谷静，木棉花落旌旗香。","Rank":0,"PoetryId":null,"Pinyin":"zi guī zhòu tǐ yán gǔ jìng ，mù mián huā là jīng qǐ xiāng ","Tag":null,"Explanation":null,"English":null,"Sort":13,"Dynasty":"清"},{"Id":5364597,"Sentence":"万事夷险如转烛，天公好生民寿康。","Rank":0,"PoetryId":null,"Pinyin":"mò shì yǐ xiǎn rú zhuǎi zhú ，tiān gōng hǎo shēng mǐn shòu kāng ","Tag":null,"Explanation":null,"English":null,"Sort":14,"Dynasty":"清"},{"Id":5364598,"Sentence":"皋陶庙里袭长夜，凄风苦雨君无忘。","Rank":0,"PoetryId":null,"Pinyin":"gāo táo miào li xǐ cháng yè ，qī fēng kǔ yǔ jūn mó wàng ","Tag":null,"Explanation":null,"English":null,"Sort":15,"Dynasty":"清"}]}