{"Id":744946,"Title":"大王山","Dynasty":"清","Author":"任其昌","Context":"黑水之北山崷崒，阴岑遮回半边日。孤根低蟠地底深，方顶高耸云间出。暮色入林生黯黪，阳光满野转萧瑟。棱棱白石砺锋铓，惨惨黑纹傅髹桼。岂有藤萝缀长蔓，更无楂栗垂秋实。鬼神呼雨峰峦重，魍魉啸风崖壑溢。我行其下畏窅窱，人迹未逢增懔慄。径途在眼又辙迷，隶子攒眉愁路失。涧水曲注走蛇蚓，峡角束窘罗梏桎。最忧棘茨能破肌，为陷坑阱屡屈膝。负耒不见收野芋，登梯谁与割崖蜜。扪参历井古所难，履险乘危兹未毕。仙药旧闻采方壶，天池行且窥太乙。滈沣鄠杜不汝容，寂寂孤云闭石室。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"b16665813baffe11798d8c9c1a53d2f2","Step":0,"Verses":[{"Id":5517415,"Sentence":"涧水曲注走蛇蚓，峡角束窘罗梏桎。","Rank":0,"PoetryId":null,"Pinyin":"jiàn shui qū zhù zǒu shé yin ，xiá jiǎo shù jiǒng luó gù zhì ","Tag":null,"Explanation":null,"English":null,"Sort":8,"Dynasty":"清"},{"Id":5517407,"Sentence":"黑水之北山崷崒，阴岑遮回半边日。","Rank":0,"PoetryId":null,"Pinyin":"hēi shui zhī běi shān qǐu cuì ，yīn cén zhē huǐ bàn biān rì ","Tag":null,"Explanation":null,"English":null,"Sort":0,"Dynasty":"清"},{"Id":5517408,"Sentence":"孤根低蟠地底深，方顶高耸云间出。","Rank":0,"PoetryId":null,"Pinyin":"gū gēn dī pán 地底shēn ，fāng ding gāo sǒng yún jiān chū ","Tag":null,"Explanation":null,"English":null,"Sort":1,"Dynasty":"清"},{"Id":5517409,"Sentence":"暮色入林生黯黪，阳光满野转萧瑟。","Rank":0,"PoetryId":null,"Pinyin":"mù sè rù lǐn shēng àn cǎn ，yáng guāng mǎn yě zhuǎi xiāo sè ","Tag":null,"Explanation":null,"English":null,"Sort":2,"Dynasty":"清"},{"Id":5517410,"Sentence":"棱棱白石砺锋铓，惨惨黑纹傅髹桼。","Rank":0,"PoetryId":null,"Pinyin":"lēng lēng bái dàn lì fēng máng ，cǎn cǎn hēi wén fù xīu qī ","Tag":null,"Explanation":null,"English":null,"Sort":3,"Dynasty":"清"},{"Id":5517411,"Sentence":"岂有藤萝缀长蔓，更无楂栗垂秋实。","Rank":0,"PoetryId":null,"Pinyin":"qi yǒu téng luó chuò cháng mán ，gēng mó chá lì chuǐ qīu shǐ ","Tag":null,"Explanation":null,"English":null,"Sort":4,"Dynasty":"清"},{"Id":5517412,"Sentence":"鬼神呼雨峰峦重，魍魉啸风崖壑溢。","Rank":0,"PoetryId":null,"Pinyin":"gui shén hū yǔ fēng luán chóng ，wǎng liǎng xiào fēng yá hè yì ","Tag":null,"Explanation":null,"English":null,"Sort":5,"Dynasty":"清"},{"Id":5517413,"Sentence":"我行其下畏窅窱，人迹未逢增懔慄。","Rank":0,"PoetryId":null,"Pinyin":"wǒ háng jī xià wèi yǎo tiǎo ，rén jì wèi féng zēng lin lì ","Tag":null,"Explanation":null,"English":null,"Sort":6,"Dynasty":"清"},{"Id":5517414,"Sentence":"径途在眼又辙迷，隶子攒眉愁路失。","Rank":0,"PoetryId":null,"Pinyin":"jìng tú zài yǎn yòu zhé mī ，lì zi cuán méi chóu lù shī ","Tag":null,"Explanation":null,"English":null,"Sort":7,"Dynasty":"清"},{"Id":5517416,"Sentence":"最忧棘茨能破肌，为陷坑阱屡屈膝。","Rank":0,"PoetryId":null,"Pinyin":"zuì yōu jǐ cǐ néng pò jī ，wéi xiàn kēng jing lǚ qū xī ","Tag":null,"Explanation":null,"English":null,"Sort":9,"Dynasty":"清"},{"Id":5517417,"Sentence":"负耒不见收野芋，登梯谁与割崖蜜。","Rank":0,"PoetryId":null,"Pinyin":"fù lěi bú jiàn shōu yě yù ，dēng tī shéi yú gē yá mì ","Tag":null,"Explanation":null,"English":null,"Sort":10,"Dynasty":"清"},{"Id":5517418,"Sentence":"扪参历井古所难，履险乘危兹未毕。","Rank":0,"PoetryId":null,"Pinyin":"mén cān lì jing gǔ suǒ nán ，lǚ xiǎn chéng wēi cǐ wèi bì ","Tag":null,"Explanation":null,"English":null,"Sort":11,"Dynasty":"清"},{"Id":5517419,"Sentence":"仙药旧闻采方壶，天池行且窥太乙。","Rank":0,"PoetryId":null,"Pinyin":"xiān yào jìu wén cǎi fāng hú ，tiān chǐ háng jū kuī tài yi ","Tag":null,"Explanation":null,"English":null,"Sort":12,"Dynasty":"清"},{"Id":5517420,"Sentence":"滈沣鄠杜不汝容，寂寂孤云闭石室。","Rank":0,"PoetryId":null,"Pinyin":"hào fēng hù dù bú rǔ róng ，jì jì gū yún bì dàn shì ","Tag":null,"Explanation":null,"English":null,"Sort":13,"Dynasty":"清"}]}