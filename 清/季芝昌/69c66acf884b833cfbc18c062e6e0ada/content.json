{"Id":808490,"Title":"后对酒","Dynasty":"清","Author":"季芝昌","Context":"羲之罢会稽，隘量为怀祖。责子愧坦之，语颇近迁怒。一篇誓墓文，止增饰辞苦。二尊尚可欺，窃笑到童竖。丈夫进退间，磊落披胸府。鸿鹄志云霄，燕雀安足数。淮阴亦褊衷，鞅鞅羞哙伍。窃鈇意邻子，认履还乡人。积疑固生暗，矫情亦失真。人事日相嬲，风中无停轮。吾心纵如枰，铢两难使均。平阳昔入相，日夜但饱醇。宾客欲有言，醉去无所陈。浊醪信妙理，清静完吾淳。新息以功显，不朽兼立言。为贵可使贱，惜与梁窦论。终缘拜床下，遂起珠犀冤。观物亮为察，省已智犹昏。平生少游语，念之如春温。毒雾薰浪泊，何如守田园。请诵《大人传》，一笑虱处裈。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"69c66acf884b833cfbc18c062e6e0ada","Step":0,"Verses":[{"Id":5676788,"Sentence":"羲之罢会稽，隘量为怀祖。","Rank":0,"PoetryId":null,"Pinyin":"xī zhī bā huì jī ，ài liáng wéi huái zǔ ","Tag":null,"Explanation":null,"English":null,"Sort":0,"Dynasty":"清"},{"Id":5676789,"Sentence":"责子愧坦之，语颇近迁怒。","Rank":0,"PoetryId":null,"Pinyin":"zé zi kuì tǎn zhī ，yǔ pō jìn qiān nù ","Tag":null,"Explanation":null,"English":null,"Sort":1,"Dynasty":"清"},{"Id":5676790,"Sentence":"一篇誓墓文，止增饰辞苦。","Rank":0,"PoetryId":null,"Pinyin":"yī piān shì mù wén ，zhi zēng shì cǐ kǔ ","Tag":null,"Explanation":null,"English":null,"Sort":2,"Dynasty":"清"},{"Id":5676791,"Sentence":"二尊尚可欺，窃笑到童竖。","Rank":0,"PoetryId":null,"Pinyin":"èr zūn shàng kě qī ，qiè xiào dào tóng shù ","Tag":null,"Explanation":null,"English":null,"Sort":3,"Dynasty":"清"},{"Id":5676792,"Sentence":"丈夫进退间，磊落披胸府。","Rank":0,"PoetryId":null,"Pinyin":"zhàng fū jìn tuì jiān ，lěi là pī xiōng fǔ ","Tag":null,"Explanation":null,"English":null,"Sort":4,"Dynasty":"清"},{"Id":5676793,"Sentence":"鸿鹄志云霄，燕雀安足数。","Rank":0,"PoetryId":null,"Pinyin":"hóng gǔ zhì yún xiāo ，yān qiāo ān zú shǔ ","Tag":null,"Explanation":null,"English":null,"Sort":5,"Dynasty":"清"},{"Id":5676794,"Sentence":"淮阴亦褊衷，鞅鞅羞哙伍。","Rank":0,"PoetryId":null,"Pinyin":"huái yīn yì biǎn zhōng ，yāng yāng xīu kuài wǔ ","Tag":null,"Explanation":null,"English":null,"Sort":6,"Dynasty":"清"},{"Id":5676795,"Sentence":"窃鈇意邻子，认履还乡人。","Rank":0,"PoetryId":null,"Pinyin":"qiè fū yì lǐn zi ，rèn lǚ hái xiāng rén ","Tag":null,"Explanation":null,"English":null,"Sort":7,"Dynasty":"清"},{"Id":5676796,"Sentence":"积疑固生暗，矫情亦失真。","Rank":0,"PoetryId":null,"Pinyin":"jī yǐ gù shēng àn ，jiáo qǐng yì shī zhēn ","Tag":null,"Explanation":null,"English":null,"Sort":8,"Dynasty":"清"},{"Id":5676797,"Sentence":"人事日相嬲，风中无停轮。","Rank":0,"PoetryId":null,"Pinyin":"rén shì rì xiāng niǎo ，fēng zhōng mó tǐng lún ","Tag":null,"Explanation":null,"English":null,"Sort":9,"Dynasty":"清"},{"Id":5676798,"Sentence":"吾心纵如枰，铢两难使均。","Rank":0,"PoetryId":null,"Pinyin":"wú xīn zòng rú pǐng ，zhū liǎng nán shi jūn ","Tag":null,"Explanation":null,"English":null,"Sort":10,"Dynasty":"清"},{"Id":5676799,"Sentence":"平阳昔入相，日夜但饱醇。","Rank":0,"PoetryId":null,"Pinyin":"pǐng yáng xī rù xiāng ，rì yè dàn bǎo chún ","Tag":null,"Explanation":null,"English":null,"Sort":11,"Dynasty":"清"},{"Id":5676800,"Sentence":"宾客欲有言，醉去无所陈。","Rank":0,"PoetryId":null,"Pinyin":"bīn kè yù yǒu yán ，zuì qù mó suǒ chén ","Tag":null,"Explanation":null,"English":null,"Sort":12,"Dynasty":"清"},{"Id":5676801,"Sentence":"浊醪信妙理，清静完吾淳。","Rank":0,"PoetryId":null,"Pinyin":"zhuó láo xìn miào li ，qīng jìng wán wú chún ","Tag":null,"Explanation":null,"English":null,"Sort":13,"Dynasty":"清"},{"Id":5676802,"Sentence":"新息以功显，不朽兼立言。","Rank":0,"PoetryId":null,"Pinyin":"xīn xī yi gōng xiǎn ，bú xiu jiān lì yán ","Tag":null,"Explanation":null,"English":null,"Sort":14,"Dynasty":"清"},{"Id":5676803,"Sentence":"为贵可使贱，惜与梁窦论。","Rank":0,"PoetryId":null,"Pinyin":"wéi guì kě shi jiàn ，xī yú liáng dòu lún ","Tag":null,"Explanation":null,"English":null,"Sort":15,"Dynasty":"清"},{"Id":5676804,"Sentence":"终缘拜床下，遂起珠犀冤。","Rank":0,"PoetryId":null,"Pinyin":"zhōng yuán bài chuáng xià ，suǐ qi zhū xī yuān ","Tag":null,"Explanation":null,"English":null,"Sort":16,"Dynasty":"清"},{"Id":5676805,"Sentence":"观物亮为察，省已智犹昏。","Rank":0,"PoetryId":null,"Pinyin":"guān wù liàng wéi chá ，shěng yi zhì yóu hūn ","Tag":null,"Explanation":null,"English":null,"Sort":17,"Dynasty":"清"},{"Id":5676806,"Sentence":"平生少游语，念之如春温。","Rank":0,"PoetryId":null,"Pinyin":"pǐng shēng shǎo yóu yǔ ，niàn zhī rú chūn wēn ","Tag":null,"Explanation":null,"English":null,"Sort":18,"Dynasty":"清"},{"Id":5676807,"Sentence":"毒雾薰浪泊，何如守田园。","Rank":0,"PoetryId":null,"Pinyin":"dú wù xūn làng bó ，hé rú shǒu tián yuán ","Tag":null,"Explanation":null,"English":null,"Sort":19,"Dynasty":"清"},{"Id":5676808,"Sentence":"请诵《大人传》，一笑虱处裈。","Rank":0,"PoetryId":null,"Pinyin":"qing sòng 《dà rén chuán 》，yī xiào shī chǔ kūn ","Tag":null,"Explanation":null,"English":null,"Sort":20,"Dynasty":"清"}]}