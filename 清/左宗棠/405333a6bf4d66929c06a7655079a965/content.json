{"Id":741722,"Title":"题孙芝房苍筤谷图","Dynasty":"清","Author":"左宗棠","Context":"湘山宜竹天下知，小者苍筤尤繁滋。冻雷破地锥倒卓，千山万山啼子规。子规声里羁愁偪，有客长安归不得。北风吹梦落潇湘，晓侍金闺泪沾臆。画师相从询乡里，为割湘云入湘纸。眼中突兀见家山，数间老屋参差是。频年兵气缠湖湘，杳杳郊坰驱豺狼。避地愁无好林壑，桃源之说诚荒唐。还君兹图三叹咨，一言告君君勿嗤。楚人健斗贼所惮，义与天下同安危。会缚湘筠作大帚，一埽区宇净氛垢。归来共枕沧江眠，卧看寒云归谷口。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"405333a6bf4d66929c06a7655079a965","Step":0,"Verses":[{"Id":5511623,"Sentence":"冻雷破地锥倒卓，千山万山啼子规。","Rank":0,"PoetryId":null,"Pinyin":"dòng léi pò 地zhuī dǎo zhuó ，qiān shān mò shān tǐ zi guī ","Tag":null,"Explanation":null,"English":null,"Sort":1,"Dynasty":"清"},{"Id":5511624,"Sentence":"子规声里羁愁偪，有客长安归不得。","Rank":0,"PoetryId":null,"Pinyin":"zi guī shēng li jī chóu bī ，yǒu kè cháng ān guī bú dé ","Tag":null,"Explanation":null,"English":null,"Sort":2,"Dynasty":"清"},{"Id":5511626,"Sentence":"画师相从询乡里，为割湘云入湘纸。","Rank":0,"PoetryId":null,"Pinyin":"huà shī xiāng cóng xún xiāng li ，wéi gē xiāng yún rù xiāng zhi ","Tag":null,"Explanation":null,"English":null,"Sort":4,"Dynasty":"清"},{"Id":5511627,"Sentence":"眼中突兀见家山，数间老屋参差是。","Rank":0,"PoetryId":null,"Pinyin":"yǎn zhōng tū wū jiàn gū shān ，shǔ jiān lǎo wū cān chā shì ","Tag":null,"Explanation":null,"English":null,"Sort":5,"Dynasty":"清"},{"Id":5511628,"Sentence":"频年兵气缠湖湘，杳杳郊坰驱豺狼。","Rank":0,"PoetryId":null,"Pinyin":"pǐn nián bīng qì chán hú xiāng ，yǎo yǎo jiāo jiōng qū chái láng ","Tag":null,"Explanation":null,"English":null,"Sort":6,"Dynasty":"清"},{"Id":5511629,"Sentence":"避地愁无好林壑，桃源之说诚荒唐。","Rank":0,"PoetryId":null,"Pinyin":"bì 地chóu mó hǎo lǐn hè ，táo yuán zhī shuì chéng huāng táng ","Tag":null,"Explanation":null,"English":null,"Sort":7,"Dynasty":"清"},{"Id":5511630,"Sentence":"还君兹图三叹咨，一言告君君勿嗤。","Rank":0,"PoetryId":null,"Pinyin":"hái jūn cǐ tú sān tàn zī ，yī yán gào jūn jūn wù chī ","Tag":null,"Explanation":null,"English":null,"Sort":8,"Dynasty":"清"},{"Id":5511631,"Sentence":"楚人健斗贼所惮，义与天下同安危。","Rank":0,"PoetryId":null,"Pinyin":"chǔ rén jiàn dǒu zéi suǒ dàn ，yǐ yú tiān xià tóng ān wēi ","Tag":null,"Explanation":null,"English":null,"Sort":9,"Dynasty":"清"},{"Id":5511632,"Sentence":"会缚湘筠作大帚，一埽区宇净氛垢。","Rank":0,"PoetryId":null,"Pinyin":"huì fù xiāng jūn zuō dà zhǒu ，yī sào ōu yǔ jìng fēn gòu ","Tag":null,"Explanation":null,"English":null,"Sort":10,"Dynasty":"清"},{"Id":5511633,"Sentence":"归来共枕沧江眠，卧看寒云归谷口。","Rank":0,"PoetryId":null,"Pinyin":"guī lái gōng zhěn cāng jiāng mián ，wò kān hán yún guī gǔ kǒu ","Tag":null,"Explanation":null,"English":null,"Sort":11,"Dynasty":"清"},{"Id":5511622,"Sentence":"湘山宜竹天下知，小者苍筤尤繁滋。","Rank":0,"PoetryId":null,"Pinyin":"xiāng shān yǐ zhú tiān xià zhī ，xiǎo zhě cāng láng yóu fán zī ","Tag":null,"Explanation":null,"English":null,"Sort":0,"Dynasty":"清"},{"Id":5511625,"Sentence":"北风吹梦落潇湘，晓侍金闺泪沾臆。","Rank":0,"PoetryId":null,"Pinyin":"běi fēng chuī mèng là xiāo xiāng ，xiǎo shì jīn guī lèi zhān yì ","Tag":null,"Explanation":null,"English":null,"Sort":3,"Dynasty":"清"}]}