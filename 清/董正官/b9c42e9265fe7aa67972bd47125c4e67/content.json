{"Id":810909,"Title":"兰防即事","Dynasty":"清","Author":"董正官","Context":"兰山一路重巡边，轻坐篮舆便往旋。溪阔渡舠仍足涉，埔平行犊有车牵。竹围茅屋疏村落，柘厂砻房小懋迁。无数荒坪沙压断，稽今失垦又年年。虎寮马隘设防闲，半似沙喃逼内山。番害数从溪径出，庄屯都欠瓦楼环。牢穿莫惜亡羊补，虞备何嫌即鹿艰。丁壮甲田资保聚，石垣应在众擎间。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"b9c42e9265fe7aa67972bd47125c4e67","Step":0,"Verses":[{"Id":5479046,"Sentence":"兰山一路重巡边，轻坐篮舆便往旋。","Rank":0,"PoetryId":null,"Pinyin":"lán shān yī lù chóng xún biān ，qīng zuò lán yú biàn wǎng xuán ","Tag":null,"Explanation":null,"English":null,"Sort":0,"Dynasty":"清"},{"Id":5479047,"Sentence":"溪阔渡舠仍足涉，埔平行犊有车牵。","Rank":0,"PoetryId":null,"Pinyin":"xī kuò dù dāo réng zú shè ，bù pǐng háng dú yǒu chē qiān ","Tag":null,"Explanation":null,"English":null,"Sort":1,"Dynasty":"清"},{"Id":5479048,"Sentence":"竹围茅屋疏村落，柘厂砻房小懋迁。","Rank":0,"PoetryId":null,"Pinyin":"zhú wéi máo wū shū cūn là ，zhè ān lóng fáng xiǎo mào qiān ","Tag":null,"Explanation":null,"English":null,"Sort":2,"Dynasty":"清"},{"Id":5479049,"Sentence":"无数荒坪沙压断，稽今失垦又年年。","Rank":0,"PoetryId":null,"Pinyin":"mó shǔ huāng pǐng shā yā duàn ，jī jīn shī kěn yòu nián nián ","Tag":null,"Explanation":null,"English":null,"Sort":3,"Dynasty":"清"},{"Id":5479050,"Sentence":"虎寮马隘设防闲，半似沙喃逼内山。","Rank":0,"PoetryId":null,"Pinyin":"hū liáo mǎ ài shè fáng xián ，bàn shì shā nán bī nèi shān ","Tag":null,"Explanation":null,"English":null,"Sort":4,"Dynasty":"清"},{"Id":5479051,"Sentence":"番害数从溪径出，庄屯都欠瓦楼环。","Rank":0,"PoetryId":null,"Pinyin":"fān hài shǔ cóng xī jìng chū ，zhuāng tún dōu qiàn wǎ lóu huán ","Tag":null,"Explanation":null,"English":null,"Sort":5,"Dynasty":"清"},{"Id":5479052,"Sentence":"牢穿莫惜亡羊补，虞备何嫌即鹿艰。","Rank":0,"PoetryId":null,"Pinyin":"láo chuān mò xī wáng yáng bǔ ，yú bèi hé xián jǐ lù jiān ","Tag":null,"Explanation":null,"English":null,"Sort":6,"Dynasty":"清"},{"Id":5479053,"Sentence":"丁壮甲田资保聚，石垣应在众擎间。","Rank":0,"PoetryId":null,"Pinyin":"dīng zhuàng jiǎ tián zī bǎo jù ，dàn yuán yīng zài zhòng qǐng jiān ","Tag":null,"Explanation":null,"English":null,"Sort":7,"Dynasty":"清"}]}