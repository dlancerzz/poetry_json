{"Id":745145,"Title":"游燕子洞放歌","Dynasty":"清","Author":"许印芳","Context":"马蹄踏碎冈峦影，路转冥然堕眢井。斗如刺船沧海东，淜滂訇磕闻惊风。茫茫万古不计愁，多少洪涛汨没悲英雄。入门方拟穷奥秘，物感情迁欲反辔。彳亍中辍望流川，始见沪江泻澎濞。沪江出巴甸，发源异龙湖。盘江经阿宁，引泄为尾闾。此间山界划两州，沪水西来湍濑遒。石岩瓮肚穿窦窖，潜演汩淈安阳侯。连嶂叠崿互攒倚，寂长浮二十里。鷾鸸高垒当极冲，截江断道愁龙公。大蛟萦天作牛吼，狂飙吹沙石乱走。五雷奋椎入水凿山脉，壑谷既通，神怪是宅。上有巨蟒吞象积骨成荒丘，南海大士编木为窠坐其头。下有魔子魔女噏波喷沫戏，灵府三十二将学化身倒垂。百千万亿降魔杵，影壁之面窊隆诡戾难为言。但见伏羲鳞身女娲蛇躯扬鬐矫首而上奔，兔窟之曲渴饮露，赤虹圆晖成桥跨穹窿。桥上玉树连蜷，偃蹇疑是月中桂。桥下金庭萧条，清泠疑是广寒宫。琼楼玉宇不见霓裳羽衣舞，中秋之夕不见轩辕老作东道主。飘飘忽忽往来齐驾飞云车，却见乌君陪燕女，背飞向啼为一家。造物造此亦太弄狡狯，乌衣国别开世界。遂令奇境传滇南，慈利县石无人探。我思筑室深岩里，避兵愿从猗玕子。但恐阴壑多毒雾，夔魖虺?更蟠踞。人间信有桃源路，鸡犬桑麻在何处？惟看黑浪奔腾向东去。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"4f45eb1e6e1333e69b67a01fc2fc19fd","Step":0,"Verses":[{"Id":5517909,"Sentence":"马蹄踏碎冈峦影，路转冥然堕眢井。","Rank":0,"PoetryId":null,"Pinyin":"mǎ tǐ tā suì gāng luán ying ，lù zhuǎi mǐng rán duò yuān jing ","Tag":null,"Explanation":null,"English":null,"Sort":0,"Dynasty":"清"},{"Id":5517910,"Sentence":"斗如刺船沧海东，淜滂訇磕闻惊风。","Rank":0,"PoetryId":null,"Pinyin":"dǒu rú cī chuán cāng hǎi dōng ，péng pāng hōng kē wén jīng fēng ","Tag":null,"Explanation":null,"English":null,"Sort":1,"Dynasty":"清"},{"Id":5517911,"Sentence":"茫茫万古不计愁，多少洪涛汨没悲英雄。","Rank":0,"PoetryId":null,"Pinyin":"māng māng mò gǔ bú jì chóu ，duō shǎo hóng tāo mì méi bēi yīng xióng ","Tag":null,"Explanation":null,"English":null,"Sort":2,"Dynasty":"清"},{"Id":5517912,"Sentence":"入门方拟穷奥秘，物感情迁欲反辔。","Rank":0,"PoetryId":null,"Pinyin":"rù mén fāng ni qióng ào bì ，wù gǎn qǐng qiān yù fǎn pèi ","Tag":null,"Explanation":null,"English":null,"Sort":3,"Dynasty":"清"},{"Id":5517913,"Sentence":"彳亍中辍望流川，始见沪江泻澎濞。","Rank":0,"PoetryId":null,"Pinyin":"chì chù zhōng chuò wàng lǐu chuān ，shi jiàn hù jiāng xiè pēng bì ","Tag":null,"Explanation":null,"English":null,"Sort":4,"Dynasty":"清"},{"Id":5517914,"Sentence":"沪江出巴甸，发源异龙湖。","Rank":0,"PoetryId":null,"Pinyin":"hù jiāng chū bā diàn ，fā yuán yì lóng hú ","Tag":null,"Explanation":null,"English":null,"Sort":5,"Dynasty":"清"},{"Id":5517915,"Sentence":"盘江经阿宁，引泄为尾闾。","Rank":0,"PoetryId":null,"Pinyin":"pán jiāng jīng ā nǐng ，yin xiè wéi wěi lǘ ","Tag":null,"Explanation":null,"English":null,"Sort":6,"Dynasty":"清"},{"Id":5517916,"Sentence":"此间山界划两州，沪水西来湍濑遒。","Rank":0,"PoetryId":null,"Pinyin":"ci jiān shān jiè huá liǎng zhōu ，hù shui xī lái tuān lài qǐu ","Tag":null,"Explanation":null,"English":null,"Sort":7,"Dynasty":"清"},{"Id":5517917,"Sentence":"石岩瓮肚穿窦窖，潜演汩淈安阳侯。","Rank":0,"PoetryId":null,"Pinyin":"dàn yán wèng dǔ chuān dòu jiào ，qián yǎn gǔ gǔ ān yáng hóu ","Tag":null,"Explanation":null,"English":null,"Sort":8,"Dynasty":"清"},{"Id":5517918,"Sentence":"连嶂叠崿互攒倚，寂长浮二十里。","Rank":0,"PoetryId":null,"Pinyin":"lián zhàng dié è hù cuán yi ，jì cháng fú èr shǐ li ","Tag":null,"Explanation":null,"English":null,"Sort":9,"Dynasty":"清"},{"Id":5517919,"Sentence":"鷾鸸高垒当极冲，截江断道愁龙公。","Rank":0,"PoetryId":null,"Pinyin":"yì ér gāo lěi dāng jǐ chōng ，jié jiāng duàn dāo chóu lóng gōng ","Tag":null,"Explanation":null,"English":null,"Sort":10,"Dynasty":"清"},{"Id":5517920,"Sentence":"大蛟萦天作牛吼，狂飙吹沙石乱走。","Rank":0,"PoetryId":null,"Pinyin":"dà jiāo yǐng tiān zuō nǐu hǒu ，kuáng biāo chuī shā dàn luàn zǒu ","Tag":null,"Explanation":null,"English":null,"Sort":11,"Dynasty":"清"},{"Id":5517921,"Sentence":"五雷奋椎入水凿山脉，壑谷既通，神怪是宅。","Rank":0,"PoetryId":null,"Pinyin":"wǔ léi fèn chuǐ rù shui záo shān mài ，hè gǔ jì tōng ，shén guài shì zhái ","Tag":null,"Explanation":null,"English":null,"Sort":12,"Dynasty":"清"},{"Id":5517922,"Sentence":"上有巨蟒吞象积骨成荒丘，南海大士编木为窠坐其头。","Rank":0,"PoetryId":null,"Pinyin":"shǎng yǒu jù mǎng tūn xiàng jī gū chéng huāng qīu ，nā hǎi dà shì biān mù wéi kē zuò jī tóu ","Tag":null,"Explanation":null,"English":null,"Sort":13,"Dynasty":"清"},{"Id":5517924,"Sentence":"百千万亿降魔杵，影壁之面窊隆诡戾难为言。","Rank":0,"PoetryId":null,"Pinyin":"bǎi qiān mò yì jiàng mó chǔ ，ying bì zhī miàn wā lōng gui lì nán wéi yán ","Tag":null,"Explanation":null,"English":null,"Sort":15,"Dynasty":"清"},{"Id":5517925,"Sentence":"但见伏羲鳞身女娲蛇躯扬鬐矫首而上奔，兔窟之曲渴饮露，赤虹圆晖成桥跨穹窿。","Rank":0,"PoetryId":null,"Pinyin":"dàn jiàn fú xī lǐn shēn nǚ wā shé qū yáng qǐ jiáo shǒu ér shǎng bēn ，tù kū zhī qū kě yin lòu ，chì hóng yuán huī chéng qiáo kuà qióng lóng ","Tag":null,"Explanation":null,"English":null,"Sort":16,"Dynasty":"清"},{"Id":5517926,"Sentence":"桥上玉树连蜷，偃蹇疑是月中桂。","Rank":0,"PoetryId":null,"Pinyin":"qiáo shǎng yù shù lián quán ，yǎn jiǎn yǐ shì yuè zhōng guì ","Tag":null,"Explanation":null,"English":null,"Sort":17,"Dynasty":"清"},{"Id":5517927,"Sentence":"桥下金庭萧条，清泠疑是广寒宫。","Rank":0,"PoetryId":null,"Pinyin":"qiáo xià jīn tǐng xiāo tiáo ，qīng lǐng yǐ shì ān hán gōng ","Tag":null,"Explanation":null,"English":null,"Sort":18,"Dynasty":"清"},{"Id":5517928,"Sentence":"琼楼玉宇不见霓裳羽衣舞，中秋之夕不见轩辕老作东道主。","Rank":0,"PoetryId":null,"Pinyin":"qióng lóu yù yǔ bú jiàn nǐ cháng yǔ yī wǔ ，zhōng qīu zhī xī bú jiàn xuān yuán lǎo zuō dōng dāo zhǔ ","Tag":null,"Explanation":null,"English":null,"Sort":19,"Dynasty":"清"},{"Id":5517930,"Sentence":"造物造此亦太弄狡狯，乌衣国别开世界。","Rank":0,"PoetryId":null,"Pinyin":"zào wù zào ci yì tài lòng jiǎo kuài ，wū yī guó bié kāi shì jiè ","Tag":null,"Explanation":null,"English":null,"Sort":21,"Dynasty":"清"},{"Id":5517931,"Sentence":"遂令奇境传滇南，慈利县石无人探。","Rank":0,"PoetryId":null,"Pinyin":"suǐ ling jī jìng chuán diān nā ，cǐ lì xiàn dàn mó rén tàn ","Tag":null,"Explanation":null,"English":null,"Sort":22,"Dynasty":"清"},{"Id":5517932,"Sentence":"我思筑室深岩里，避兵愿从猗玕子。","Rank":0,"PoetryId":null,"Pinyin":"wǒ sāi zhú shì shēn yán li ，bì bīng yuàn cóng yī gān zi ","Tag":null,"Explanation":null,"English":null,"Sort":23,"Dynasty":"清"},{"Id":5517933,"Sentence":"但恐阴壑多毒雾，夔魖虺?更蟠踞。","Rank":0,"PoetryId":null,"Pinyin":"dàn kǒng yīn hè duō dú wù ，kuǐ xū huī ?gēng pán jù ","Tag":null,"Explanation":null,"English":null,"Sort":24,"Dynasty":"清"},{"Id":5517934,"Sentence":"人间信有桃源路，鸡犬桑麻在何处？","Rank":0,"PoetryId":null,"Pinyin":"rén jiān xìn yǒu táo yuán lù ，jī quǎn sāng mā zài hé chǔ ","Tag":null,"Explanation":null,"English":null,"Sort":25,"Dynasty":"清"},{"Id":5517935,"Sentence":"惟看黑浪奔腾向东去。","Rank":0,"PoetryId":null,"Pinyin":"wéi kān hēi làng bēn tēng xiàng dōng qù ","Tag":null,"Explanation":null,"English":null,"Sort":26,"Dynasty":"清"},{"Id":5517923,"Sentence":"下有魔子魔女噏波喷沫戏，灵府三十二将学化身倒垂。","Rank":0,"PoetryId":null,"Pinyin":"xià yǒu mó zi mó nǚ xī bō pēn mò hū ，lǐng fǔ sān shǐ èr jiāng xué huā shēn dǎo chuǐ ","Tag":null,"Explanation":null,"English":null,"Sort":14,"Dynasty":"清"},{"Id":5517929,"Sentence":"飘飘忽忽往来齐驾飞云车，却见乌君陪燕女，背飞向啼为一家。","Rank":0,"PoetryId":null,"Pinyin":"piāo piāo hū hū wǎng lái jì jià fēi yún chē ，què jiàn wū jūn péi yān nǚ ，bēi fēi xiàng tǐ wéi yī gū ","Tag":null,"Explanation":null,"English":null,"Sort":20,"Dynasty":"清"}]}