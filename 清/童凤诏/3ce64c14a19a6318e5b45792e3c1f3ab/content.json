{"Id":810806,"Title":"续感秋","Dynasty":"清","Author":"童凤诏","Context":"平野苍茫绕紫岑，楼高不觉峭寒侵。风尘雕鹗摩空健，橘柚人家向晚深。泊渚当年谁放棹，挑镫永夜但闻砧。成连方是真同调，萧瑟蓬莱一曲琴。负郭曾无数顷田，下帏独注蠹鱼篇。逢人漫作嵇生傲，知我终期鲍叔贤。粳稻花香晴放犊，菰蒲叶暗夜行船。输他无限江村景，欲赋间居已惘然。翛然门巷昼常关，抱影空庐独往还。鹤唳三秋声转警，豹藏七日色逾斑。江山平远尘氛外，云雨荒唐朝暮间。闻道微霜初度处，蓼花芦叶落溪湾。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3ce64c14a19a6318e5b45792e3c1f3ab","Step":0,"Verses":[{"Id":5477004,"Sentence":"平野苍茫绕紫岑，楼高不觉峭寒侵。","Rank":0,"PoetryId":null,"Pinyin":"pǐng yě cāng māng rào zi cén ，lóu gāo bú jiào qiào hán qīn ","Tag":null,"Explanation":null,"English":null,"Sort":0,"Dynasty":"清"},{"Id":5477005,"Sentence":"风尘雕鹗摩空健，橘柚人家向晚深。","Rank":0,"PoetryId":null,"Pinyin":"fēng chén diāo è mā kōng jiàn ，jú yóu rén gū xiàng wǎn shēn ","Tag":null,"Explanation":null,"English":null,"Sort":1,"Dynasty":"清"},{"Id":5477006,"Sentence":"泊渚当年谁放棹，挑镫永夜但闻砧。","Rank":0,"PoetryId":null,"Pinyin":"bó zhǔ dāng nián shéi fàng zhào ，tiāo dèng yǒng yè dàn wén zhēn ","Tag":null,"Explanation":null,"English":null,"Sort":2,"Dynasty":"清"},{"Id":5477007,"Sentence":"成连方是真同调，萧瑟蓬莱一曲琴。","Rank":0,"PoetryId":null,"Pinyin":"chéng lián fāng shì zhēn tóng diào ，xiāo sè péng lái yī qū qǐn ","Tag":null,"Explanation":null,"English":null,"Sort":3,"Dynasty":"清"},{"Id":5477008,"Sentence":"负郭曾无数顷田，下帏独注蠹鱼篇。","Rank":0,"PoetryId":null,"Pinyin":"fù guō céng mó shǔ qing tián ，xià wéi dú zhù dù yú piān ","Tag":null,"Explanation":null,"English":null,"Sort":4,"Dynasty":"清"},{"Id":5477009,"Sentence":"逢人漫作嵇生傲，知我终期鲍叔贤。","Rank":0,"PoetryId":null,"Pinyin":"féng rén màn zuō jī shēng ào ，zhī wǒ zhōng jī bào shū xián ","Tag":null,"Explanation":null,"English":null,"Sort":5,"Dynasty":"清"},{"Id":5477010,"Sentence":"粳稻花香晴放犊，菰蒲叶暗夜行船。","Rank":0,"PoetryId":null,"Pinyin":"jīng dào huā xiāng qǐng fàng dú ，gū pú xié àn yè háng chuán ","Tag":null,"Explanation":null,"English":null,"Sort":6,"Dynasty":"清"},{"Id":5477011,"Sentence":"输他无限江村景，欲赋间居已惘然。","Rank":0,"PoetryId":null,"Pinyin":"shū tā mó xiàn jiāng cūn jing ，yù fù jiān jū yi wǎng rán ","Tag":null,"Explanation":null,"English":null,"Sort":7,"Dynasty":"清"},{"Id":5477012,"Sentence":"翛然门巷昼常关，抱影空庐独往还。","Rank":0,"PoetryId":null,"Pinyin":"shū rán mén hàng zhòu cháng guān ，bào ying kōng lú dú wǎng hái ","Tag":null,"Explanation":null,"English":null,"Sort":8,"Dynasty":"清"},{"Id":5477013,"Sentence":"鹤唳三秋声转警，豹藏七日色逾斑。","Rank":0,"PoetryId":null,"Pinyin":"hè lì sān qīu shēng zhuǎi jing ，bào cáng qī rì sè yú bān ","Tag":null,"Explanation":null,"English":null,"Sort":9,"Dynasty":"清"},{"Id":5477014,"Sentence":"江山平远尘氛外，云雨荒唐朝暮间。","Rank":0,"PoetryId":null,"Pinyin":"jiāng shān pǐng yuǎn chén fēn wài ，yún yǔ huāng táng cháo mù jiān ","Tag":null,"Explanation":null,"English":null,"Sort":10,"Dynasty":"清"},{"Id":5477015,"Sentence":"闻道微霜初度处，蓼花芦叶落溪湾。","Rank":0,"PoetryId":null,"Pinyin":"wén dāo wēi shuāng chū dù chǔ ，liǎo huā lú xié là xī wān ","Tag":null,"Explanation":null,"English":null,"Sort":11,"Dynasty":"清"}]}