{"Id":800502,"Title":"庆春宫二首 其一","Dynasty":"清","Author":"端木埰","Context":"红孕庭柯，青含堤柳，北堂残雪都消。细数番风，商量春色，二分刚到花朝。雅人深致，趁佳日，良朋更邀。朅来旧侣，中仙词笔，太白吟豪。虚窗静俯平皋，绕郭溪山，苍翠堪招。晴光冉冉，野田生菜初挑。古槐垂阴，又春色，新添嫩条。斜阳归去，更把清尊，香醉黄娇。","PoertyType":null,"Cipai":"庆春宫","Status":2,"Rank":0,"Tag":null,"Explanation":null,"First":null,"Guid":"4039d5c790b6941064c6dab4629ea0a4","Step":0,"Verses":[{"Id":5439678,"Sentence":"红孕庭柯，青含堤柳，北堂残雪都消。","Rank":0,"PoetryId":null,"Pinyin":"gōng yùn tǐng kē ，qīng hán dī liu ，běi táng cán xuě dōu xiāo ","Tag":null,"Explanation":null,"English":null,"Sort":0,"Dynasty":"清"},{"Id":5439679,"Sentence":"细数番风，商量春色，二分刚到花朝。","Rank":0,"PoetryId":null,"Pinyin":"xì shǔ fān fēng ，shāng liáng chūn sè ，èr fēn gāng dào huā cháo ","Tag":null,"Explanation":null,"English":null,"Sort":1,"Dynasty":"清"},{"Id":5439680,"Sentence":"雅人深致，趁佳日，良朋更邀。","Rank":0,"PoetryId":null,"Pinyin":"yā rén shēn zhì ，chèn jiā rì ，liáng péng gēng yāo ","Tag":null,"Explanation":null,"English":null,"Sort":2,"Dynasty":"清"},{"Id":5439681,"Sentence":"朅来旧侣，中仙词笔，太白吟豪。","Rank":0,"PoetryId":null,"Pinyin":"qiè lái jìu lǚ ，zhōng xiān cǐ bi ，tài bái yǐn háo ","Tag":null,"Explanation":null,"English":null,"Sort":3,"Dynasty":"清"},{"Id":5439682,"Sentence":"虚窗静俯平皋，绕郭溪山，苍翠堪招。","Rank":0,"PoetryId":null,"Pinyin":"xū chuāng jìng fǔ pǐng gāo ，rào guō xī shān ，cāng cuì kān qiáo ","Tag":null,"Explanation":null,"English":null,"Sort":4,"Dynasty":"清"},{"Id":5439683,"Sentence":"晴光冉冉，野田生菜初挑。","Rank":0,"PoetryId":null,"Pinyin":"qǐng guāng rǎn rǎn ，yě tián shēng cài chū tiāo ","Tag":null,"Explanation":null,"English":null,"Sort":5,"Dynasty":"清"},{"Id":5439684,"Sentence":"古槐垂阴，又春色，新添嫩条。","Rank":0,"PoetryId":null,"Pinyin":"gǔ huái chuǐ yīn ，yòu chūn sè ，xīn tiān nèn tiáo ","Tag":null,"Explanation":null,"English":null,"Sort":6,"Dynasty":"清"},{"Id":5439685,"Sentence":"斜阳归去，更把清尊，香醉黄娇。","Rank":0,"PoetryId":null,"Pinyin":"xié yáng guī qù ，gēng bǎ qīng zūn ，xiāng zuì huáng jiāo ","Tag":null,"Explanation":null,"English":null,"Sort":7,"Dynasty":"清"}]}