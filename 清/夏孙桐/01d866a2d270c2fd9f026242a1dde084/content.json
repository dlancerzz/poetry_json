{"Id":826388,"Title":"病棠吟悼秦右衡作五首","Dynasty":"清","Author":"夏孙桐","Context":"世年陈迹渺东华，此树婆娑一叹嗟。待漏清宵曾话旧，刘郎去后始栽花。花下沧桑赋感春，白头相对再来人。丛残金匮同留恋，忍向蓬山数劫尘。大隐金门共轴薖，年年斑管傍琼柯。日斜花落茶烟静，独爱春光一院多。大沧桑后小沧桑，花事荣枯见履霜。凄绝茂陵求槁日，却将先兆證孤芳。人遐室迩自徘徊，偃蹇双株拥雪苔。桂已销亡桐半死，兰成赋笔总悲哀。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"01d866a2d270c2fd9f026242a1dde084","Step":0,"Verses":[{"Id":5769239,"Sentence":"世年陈迹渺东华，此树婆娑一叹嗟。","Rank":0,"PoetryId":null,"Pinyin":"shì nián chén jì miǎo dōng huā ，ci shù pó suō yī tàn jiē ","Tag":null,"Explanation":null,"English":null,"Sort":0,"Dynasty":"清"},{"Id":5769240,"Sentence":"待漏清宵曾话旧，刘郎去后始栽花。","Rank":0,"PoetryId":null,"Pinyin":"dāi lòu qīng xiāo céng huà jìu ，lǐu láng qù hòu shi zāi huā ","Tag":null,"Explanation":null,"English":null,"Sort":1,"Dynasty":"清"},{"Id":5769241,"Sentence":"花下沧桑赋感春，白头相对再来人。","Rank":0,"PoetryId":null,"Pinyin":"huā xià cāng sāng fù gǎn chūn ，bái tóu xiāng duì zài lái rén ","Tag":null,"Explanation":null,"English":null,"Sort":2,"Dynasty":"清"},{"Id":5769242,"Sentence":"丛残金匮同留恋，忍向蓬山数劫尘。","Rank":0,"PoetryId":null,"Pinyin":"cóng cán jīn kuì tóng lǐu liàn ，rěn xiàng péng shān shǔ jié chén ","Tag":null,"Explanation":null,"English":null,"Sort":3,"Dynasty":"清"},{"Id":5769243,"Sentence":"大隐金门共轴薖，年年斑管傍琼柯。","Rank":0,"PoetryId":null,"Pinyin":"dà yin jīn mén gōng zhóu kē ，nián nián bān guǎn bàng qióng kē ","Tag":null,"Explanation":null,"English":null,"Sort":4,"Dynasty":"清"},{"Id":5769244,"Sentence":"日斜花落茶烟静，独爱春光一院多。","Rank":0,"PoetryId":null,"Pinyin":"rì xié huā là chá yān jìng ，dú ài chūn guāng yī yuàn duō ","Tag":null,"Explanation":null,"English":null,"Sort":5,"Dynasty":"清"},{"Id":5769245,"Sentence":"大沧桑后小沧桑，花事荣枯见履霜。","Rank":0,"PoetryId":null,"Pinyin":"dà cāng sāng hòu xiǎo cāng sāng ，huā shì róng kū jiàn lǚ shuāng ","Tag":null,"Explanation":null,"English":null,"Sort":6,"Dynasty":"清"},{"Id":5769246,"Sentence":"凄绝茂陵求槁日，却将先兆證孤芳。","Rank":0,"PoetryId":null,"Pinyin":"qī jué mào lǐng qǐu gǎo rì ，què jiāng xiān zhào zhèng gū fāng ","Tag":null,"Explanation":null,"English":null,"Sort":7,"Dynasty":"清"},{"Id":5769247,"Sentence":"人遐室迩自徘徊，偃蹇双株拥雪苔。","Rank":0,"PoetryId":null,"Pinyin":"rén xiá shì ěr zì pái huái ，yǎn jiǎn shuāng zhū yōng xuě tāi ","Tag":null,"Explanation":null,"English":null,"Sort":8,"Dynasty":"清"},{"Id":5769248,"Sentence":"桂已销亡桐半死，兰成赋笔总悲哀。","Rank":0,"PoetryId":null,"Pinyin":"guì yi xiāo wáng tóng bàn si ，lán chéng fù bi zǒng bēi āi ","Tag":null,"Explanation":null,"English":null,"Sort":9,"Dynasty":"清"}]}