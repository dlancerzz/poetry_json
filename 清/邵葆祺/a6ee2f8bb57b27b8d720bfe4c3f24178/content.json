{"Id":808006,"Title":"己未正月十八日书事","Dynasty":"清","Author":"邵葆祺","Context":"一扫云霾迹，青阳气万重。炎威初寂灭，天罚尚宽容。犹胜然脐败，争看系颈从。宏羊烹此日，会待寝边烽。诏狱纶扉去，惊传赤棒呼。闻收大丞相，如缚一庸奴。北寺通侯泣，西曹法吏趋。却留吟句在，解叹月轮孤。仿佛黄头饿，随身无一簪。苦依幽室冷，愁恋画堂深。七尺珊瑚树，千丛珠玉林。粉侯仍赐宅，故第不堪寻。复壁金难掩，重帷玉亦残。生茔石翁仲，死敛白衣冠。抄岂同瓜蔓，丧惟剩柳棺。凄凉萧寺里，鬼火不禁寒。二十年如梦，临期酒一尊。钱神空号癖，债帅几蒙恩。因果惊狂衲，阎罗恫佞魂。九原逢介弟，相向更何言。未亡应亦族，侥幸武安侯。专阃靴刀误，分茅带砺优。恩原推肺腑，功讵出兜鍪。末羯材尤下，随人作楚囚。投匦纷如许，螭坳俨豸衣。宫中三箧满，槛外一镫微。此日简章密，当年封事稀。曹唐已仙去，身后有光辉。已奋雷霆击，仍宽雨露施。泣闻哀痛诏，喜望太平时。印绶诸王领，旌旄大将为。好承初化意，四野问疮痍。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a6ee2f8bb57b27b8d720bfe4c3f24178","Step":0,"Verses":[{"Id":5451724,"Sentence":"钱神空号癖，债帅几蒙恩。","Rank":0,"PoetryId":null,"Pinyin":"qián shén kōng háo pi ，zhài shuài jī mēng ēn ","Tag":null,"Explanation":null,"English":null,"Sort":17,"Dynasty":"清"},{"Id":5451729,"Sentence":"恩原推肺腑，功讵出兜鍪。","Rank":0,"PoetryId":null,"Pinyin":"ēn yuán tuī fèi fǔ ，gōng jù chū dōu móu ","Tag":null,"Explanation":null,"English":null,"Sort":22,"Dynasty":"清"},{"Id":5451707,"Sentence":"一扫云霾迹，青阳气万重。","Rank":0,"PoetryId":null,"Pinyin":"yī sǎo yún mái jì ，qīng yáng qì mò chóng ","Tag":null,"Explanation":null,"English":null,"Sort":0,"Dynasty":"清"},{"Id":5451708,"Sentence":"炎威初寂灭，天罚尚宽容。","Rank":0,"PoetryId":null,"Pinyin":"yán wēi chū jì miè ，tiān fá shàng kuān róng ","Tag":null,"Explanation":null,"English":null,"Sort":1,"Dynasty":"清"},{"Id":5451709,"Sentence":"犹胜然脐败，争看系颈从。","Rank":0,"PoetryId":null,"Pinyin":"yóu shēng rán qǐ bài ，zhēng kān jì gěng cóng ","Tag":null,"Explanation":null,"English":null,"Sort":2,"Dynasty":"清"},{"Id":5451710,"Sentence":"宏羊烹此日，会待寝边烽。","Rank":0,"PoetryId":null,"Pinyin":"hóng yáng pēng ci rì ，huì dāi qin biān fēng ","Tag":null,"Explanation":null,"English":null,"Sort":3,"Dynasty":"清"},{"Id":5451711,"Sentence":"诏狱纶扉去，惊传赤棒呼。","Rank":0,"PoetryId":null,"Pinyin":"zhào yù guān fēi qù ，jīng chuán chì bàng hū ","Tag":null,"Explanation":null,"English":null,"Sort":4,"Dynasty":"清"},{"Id":5451712,"Sentence":"闻收大丞相，如缚一庸奴。","Rank":0,"PoetryId":null,"Pinyin":"wén shōu dà chéng xiāng ，rú fù yī yōng nú ","Tag":null,"Explanation":null,"English":null,"Sort":5,"Dynasty":"清"},{"Id":5451713,"Sentence":"北寺通侯泣，西曹法吏趋。","Rank":0,"PoetryId":null,"Pinyin":"běi sì tōng hóu qì ，xī cáo fǎ lì qū ","Tag":null,"Explanation":null,"English":null,"Sort":6,"Dynasty":"清"},{"Id":5451714,"Sentence":"却留吟句在，解叹月轮孤。","Rank":0,"PoetryId":null,"Pinyin":"què lǐu yǐn gōu zài ，jiě tàn yuè lún gū ","Tag":null,"Explanation":null,"English":null,"Sort":7,"Dynasty":"清"},{"Id":5451715,"Sentence":"仿佛黄头饿，随身无一簪。","Rank":0,"PoetryId":null,"Pinyin":"fǎng fó huáng tóu è ，suǐ shēn mó yī zān ","Tag":null,"Explanation":null,"English":null,"Sort":8,"Dynasty":"清"},{"Id":5451716,"Sentence":"苦依幽室冷，愁恋画堂深。","Rank":0,"PoetryId":null,"Pinyin":"kǔ yī yōu shì lěng ，chóu liàn huà táng shēn ","Tag":null,"Explanation":null,"English":null,"Sort":9,"Dynasty":"清"},{"Id":5451717,"Sentence":"七尺珊瑚树，千丛珠玉林。","Rank":0,"PoetryId":null,"Pinyin":"qī chě shān hú shù ，qiān cóng zhū yù lǐn ","Tag":null,"Explanation":null,"English":null,"Sort":10,"Dynasty":"清"},{"Id":5451718,"Sentence":"粉侯仍赐宅，故第不堪寻。","Rank":0,"PoetryId":null,"Pinyin":"fěn hóu réng cì zhái ，gù dì bú kān xún ","Tag":null,"Explanation":null,"English":null,"Sort":11,"Dynasty":"清"},{"Id":5451719,"Sentence":"复壁金难掩，重帷玉亦残。","Rank":0,"PoetryId":null,"Pinyin":"fù bì jīn nán yǎn ，chóng wéi yù yì cán ","Tag":null,"Explanation":null,"English":null,"Sort":12,"Dynasty":"清"},{"Id":5451720,"Sentence":"生茔石翁仲，死敛白衣冠。","Rank":0,"PoetryId":null,"Pinyin":"shēng yǐng dàn wēng zhòng ，si liǎn bái yī guān ","Tag":null,"Explanation":null,"English":null,"Sort":13,"Dynasty":"清"},{"Id":5451721,"Sentence":"抄岂同瓜蔓，丧惟剩柳棺。","Rank":0,"PoetryId":null,"Pinyin":"chāo qi tóng guā mán ，sāng wéi shèng liu guān ","Tag":null,"Explanation":null,"English":null,"Sort":14,"Dynasty":"清"},{"Id":5451722,"Sentence":"凄凉萧寺里，鬼火不禁寒。","Rank":0,"PoetryId":null,"Pinyin":"qī liáng xiāo sì li ，gui huǒ bú jīn hán ","Tag":null,"Explanation":null,"English":null,"Sort":15,"Dynasty":"清"},{"Id":5451723,"Sentence":"二十年如梦，临期酒一尊。","Rank":0,"PoetryId":null,"Pinyin":"èr shǐ nián rú mèng ，lǐn jī jiu yī zūn ","Tag":null,"Explanation":null,"English":null,"Sort":16,"Dynasty":"清"},{"Id":5451725,"Sentence":"因果惊狂衲，阎罗恫佞魂。","Rank":0,"PoetryId":null,"Pinyin":"yīn guǒ jīng kuáng nà ，yán luó dòng nìng hún ","Tag":null,"Explanation":null,"English":null,"Sort":18,"Dynasty":"清"},{"Id":5451726,"Sentence":"九原逢介弟，相向更何言。","Rank":0,"PoetryId":null,"Pinyin":"jiu yuán féng jiè dì ，xiāng xiàng gēng hé yán ","Tag":null,"Explanation":null,"English":null,"Sort":19,"Dynasty":"清"},{"Id":5451727,"Sentence":"未亡应亦族，侥幸武安侯。","Rank":0,"PoetryId":null,"Pinyin":"wèi wáng yīng yì zú ，jiǎo xìng wǔ ān hóu ","Tag":null,"Explanation":null,"English":null,"Sort":20,"Dynasty":"清"},{"Id":5451728,"Sentence":"专阃靴刀误，分茅带砺优。","Rank":0,"PoetryId":null,"Pinyin":"zhuān kǔn xuē dāo wù ，fēn máo dài lì yōu ","Tag":null,"Explanation":null,"English":null,"Sort":21,"Dynasty":"清"},{"Id":5451730,"Sentence":"末羯材尤下，随人作楚囚。","Rank":0,"PoetryId":null,"Pinyin":"mò jié cái yóu xià ，suǐ rén zuō chǔ qǐu ","Tag":null,"Explanation":null,"English":null,"Sort":23,"Dynasty":"清"},{"Id":5451731,"Sentence":"投匦纷如许，螭坳俨豸衣。","Rank":0,"PoetryId":null,"Pinyin":"tóu gui fēn rú hǔ ，chī ào yǎn zhì yī ","Tag":null,"Explanation":null,"English":null,"Sort":24,"Dynasty":"清"},{"Id":5451732,"Sentence":"宫中三箧满，槛外一镫微。","Rank":0,"PoetryId":null,"Pinyin":"gōng zhōng sān qiè mǎn ，jiàn wài yī dèng wēi ","Tag":null,"Explanation":null,"English":null,"Sort":25,"Dynasty":"清"},{"Id":5451733,"Sentence":"此日简章密，当年封事稀。","Rank":0,"PoetryId":null,"Pinyin":"ci rì jiǎn zhāng mì ，dāng nián fēng shì xī ","Tag":null,"Explanation":null,"English":null,"Sort":26,"Dynasty":"清"},{"Id":5451734,"Sentence":"曹唐已仙去，身后有光辉。","Rank":0,"PoetryId":null,"Pinyin":"cáo táng yi xiān qù ，shēn hòu yǒu guāng huī ","Tag":null,"Explanation":null,"English":null,"Sort":27,"Dynasty":"清"},{"Id":5451735,"Sentence":"已奋雷霆击，仍宽雨露施。","Rank":0,"PoetryId":null,"Pinyin":"yi fèn léi tǐng jī ，réng kuān yǔ lòu shī ","Tag":null,"Explanation":null,"English":null,"Sort":28,"Dynasty":"清"},{"Id":5451736,"Sentence":"泣闻哀痛诏，喜望太平时。","Rank":0,"PoetryId":null,"Pinyin":"qì wén āi tòng zhào ，xi wàng tài pǐng shǐ ","Tag":null,"Explanation":null,"English":null,"Sort":29,"Dynasty":"清"},{"Id":5451737,"Sentence":"印绶诸王领，旌旄大将为。","Rank":0,"PoetryId":null,"Pinyin":"yìn shòu zhū wáng ling ，jīng máo dà jiāng wéi ","Tag":null,"Explanation":null,"English":null,"Sort":30,"Dynasty":"清"},{"Id":5451738,"Sentence":"好承初化意，四野问疮痍。","Rank":0,"PoetryId":null,"Pinyin":"hǎo chéng chū huā yì ，sì yě wèn chuāng yǐ ","Tag":null,"Explanation":null,"English":null,"Sort":31,"Dynasty":"清"}]}