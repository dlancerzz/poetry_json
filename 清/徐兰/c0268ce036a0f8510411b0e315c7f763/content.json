{"Id":795486,"Title":"磷火","Dynasty":"清","Author":"徐兰","Context":"土雨空蒙著衣湿，磷火如萤飞熠熠。须臾散作星满天，空际如闻众声泣。有火独明必鬼雄，众鬼吐焰无其红。约束群磷共明灭，无乃昔日为元戎。别有火光黑比漆，埋伏山坳语啾唧。鬼马一嘶风乱旋，千百灯从暗中出。电声闪闪两军接，狐兔草中皆震慑。一派刀声不见刀，髑髅堕地轻于叶。血过千年色尚新，那知白骨化烟尘。新鬼日添故鬼冷，无复寒衣送远人。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c0268ce036a0f8510411b0e315c7f763","Step":0,"Verses":[{"Id":5412432,"Sentence":"土雨空蒙著衣湿，磷火如萤飞熠熠。","Rank":0,"PoetryId":null,"Pinyin":"tǔ yǔ kōng mēng 著yī shī ，lǐn huǒ rú yǐng fēi yì yì ","Tag":null,"Explanation":null,"English":null,"Sort":0,"Dynasty":"清"},{"Id":5412433,"Sentence":"须臾散作星满天，空际如闻众声泣。","Rank":0,"PoetryId":null,"Pinyin":"xū yú sǎn zuō xīng mǎn tiān ，kōng jì rú wén zhòng shēng qì ","Tag":null,"Explanation":null,"English":null,"Sort":1,"Dynasty":"清"},{"Id":5412434,"Sentence":"有火独明必鬼雄，众鬼吐焰无其红。","Rank":0,"PoetryId":null,"Pinyin":"yǒu huǒ dú mǐng bì gui xióng ，zhòng gui tǔ yàn mó jī gōng ","Tag":null,"Explanation":null,"English":null,"Sort":2,"Dynasty":"清"},{"Id":5412435,"Sentence":"约束群磷共明灭，无乃昔日为元戎。","Rank":0,"PoetryId":null,"Pinyin":"yāo shù qún lǐn gōng mǐng miè ，mó nǎi xī rì wéi yuán róng ","Tag":null,"Explanation":null,"English":null,"Sort":3,"Dynasty":"清"},{"Id":5412436,"Sentence":"别有火光黑比漆，埋伏山坳语啾唧。","Rank":0,"PoetryId":null,"Pinyin":"bié yǒu huǒ guāng hēi bi qī ，mái fú shān ào yǔ jīu jī ","Tag":null,"Explanation":null,"English":null,"Sort":4,"Dynasty":"清"},{"Id":5412437,"Sentence":"鬼马一嘶风乱旋，千百灯从暗中出。","Rank":0,"PoetryId":null,"Pinyin":"gui mǎ yī sī fēng luàn xuán ，qiān bǎi dēng cóng àn zhōng chū ","Tag":null,"Explanation":null,"English":null,"Sort":5,"Dynasty":"清"},{"Id":5412438,"Sentence":"电声闪闪两军接，狐兔草中皆震慑。","Rank":0,"PoetryId":null,"Pinyin":"diàn shēng shǎn shǎn liǎng jūn jiē ，hú tù cǎo zhōng jiē zhèn shè ","Tag":null,"Explanation":null,"English":null,"Sort":6,"Dynasty":"清"},{"Id":5412439,"Sentence":"一派刀声不见刀，髑髅堕地轻于叶。","Rank":0,"PoetryId":null,"Pinyin":"yī pā dāo shēng bú jiàn dāo ，dú lóu duò 地qīng yú xié ","Tag":null,"Explanation":null,"English":null,"Sort":7,"Dynasty":"清"},{"Id":5412440,"Sentence":"血过千年色尚新，那知白骨化烟尘。","Rank":0,"PoetryId":null,"Pinyin":"xiě guō qiān nián sè shàng xīn ，nā zhī bái gū huā yān chén ","Tag":null,"Explanation":null,"English":null,"Sort":8,"Dynasty":"清"},{"Id":5412441,"Sentence":"新鬼日添故鬼冷，无复寒衣送远人。","Rank":0,"PoetryId":null,"Pinyin":"xīn gui rì tiān gù gui lěng ，mó fù hán yī sòng yuǎn rén ","Tag":null,"Explanation":null,"English":null,"Sort":9,"Dynasty":"清"}]}