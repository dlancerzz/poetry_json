{"Id":769877,"Title":"道光壬辰1832三月十七日放洋","Dynasty":"清","Author":"周凯","Context":"东风稍杀北风劲，庶几可以借帆力。况有山神预告期，未敢迟延误晷刻。纵然掀簸我不妨，自矢平生志无惑。澎湖奈较台阳高，往来尚须几梭织。直到料罗最上头，南针方指巽方直。朝暾未起早开船，舵工转舵日中昃。犹恐太蚤不见山，驶回重把帆缭勒。此时舟行亦怖人，浪比山高穿崱屴。一起上欲干云霄，一落不知千万尺。天光黝黯水光黫，天水胶粘合成色。须臾月出冷无光，荡摇那辨轮盈蚀。堆成万片碧玻璃，滉漾转使中心恻。一舟难拟太仓稊，孑然中处我其一。人生纷攘亦何为，何啻蝼蚁分疆域。方兴浩叹忘颠危，出海请我舱中息。神奇怪异百不闻，襆被蒙头守缄默。天明试问澎湖山，但见毫芒一痕墨。心疲力倦双睫交，梦魂已入南柯国。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"4f70f036698ff26ab3b7e8bd07ada008","Step":0,"Verses":[{"Id":5560956,"Sentence":"东风稍杀北风劲，庶几可以借帆力。","Rank":0,"PoetryId":null,"Pinyin":"dōng fēng shāo shā běi fēng jìn ，shù jī kě yi jiè fān lì ","Tag":null,"Explanation":null,"English":null,"Sort":0,"Dynasty":"清"},{"Id":5560957,"Sentence":"况有山神预告期，未敢迟延误晷刻。","Rank":0,"PoetryId":null,"Pinyin":"kuàng yǒu shān shén yù gào jī ，wèi gǎn chǐ yán wù gui kè ","Tag":null,"Explanation":null,"English":null,"Sort":1,"Dynasty":"清"},{"Id":5560958,"Sentence":"纵然掀簸我不妨，自矢平生志无惑。","Rank":0,"PoetryId":null,"Pinyin":"zòng rán xiān bǒ wǒ bú fāng ，zì shi pǐng shēng zhì mó huò ","Tag":null,"Explanation":null,"English":null,"Sort":2,"Dynasty":"清"},{"Id":5560959,"Sentence":"澎湖奈较台阳高，往来尚须几梭织。","Rank":0,"PoetryId":null,"Pinyin":"pēng hú nài jiào tāi yáng gāo ，wǎng lái shàng xū jī suō zhī ","Tag":null,"Explanation":null,"English":null,"Sort":3,"Dynasty":"清"},{"Id":5560960,"Sentence":"直到料罗最上头，南针方指巽方直。","Rank":0,"PoetryId":null,"Pinyin":"zhǐ dào liào luó zuì shǎng tóu ，nā zhēn fāng zhi xùn fāng zhǐ ","Tag":null,"Explanation":null,"English":null,"Sort":4,"Dynasty":"清"},{"Id":5560961,"Sentence":"朝暾未起早开船，舵工转舵日中昃。","Rank":0,"PoetryId":null,"Pinyin":"cháo tūn wèi qi zǎo kāi chuán ，duò gōng zhuǎi duò rì zhōng zè ","Tag":null,"Explanation":null,"English":null,"Sort":5,"Dynasty":"清"},{"Id":5560962,"Sentence":"犹恐太蚤不见山，驶回重把帆缭勒。","Rank":0,"PoetryId":null,"Pinyin":"yóu kǒng tài zǎo bú jiàn shān ，shi huǐ chóng bǎ fān liáo lè ","Tag":null,"Explanation":null,"English":null,"Sort":6,"Dynasty":"清"},{"Id":5560963,"Sentence":"此时舟行亦怖人，浪比山高穿崱屴。","Rank":0,"PoetryId":null,"Pinyin":"ci shǐ zhōu háng yì bù rén ，làng bi shān gāo chuān zè lì ","Tag":null,"Explanation":null,"English":null,"Sort":7,"Dynasty":"清"},{"Id":5560964,"Sentence":"一起上欲干云霄，一落不知千万尺。","Rank":0,"PoetryId":null,"Pinyin":"yī qi shǎng yù gān yún xiāo ，yī là bú zhī qiān mò chě ","Tag":null,"Explanation":null,"English":null,"Sort":8,"Dynasty":"清"},{"Id":5560965,"Sentence":"天光黝黯水光黫，天水胶粘合成色。","Rank":0,"PoetryId":null,"Pinyin":"tiān guāng yǒu àn shui guāng yān ，tiān shui jiāo nián gě chéng sè ","Tag":null,"Explanation":null,"English":null,"Sort":9,"Dynasty":"清"},{"Id":5560966,"Sentence":"须臾月出冷无光，荡摇那辨轮盈蚀。","Rank":0,"PoetryId":null,"Pinyin":"xū yú yuè chū lěng mó guāng ，dàng yáo nā biàn lún yīng shǐ ","Tag":null,"Explanation":null,"English":null,"Sort":10,"Dynasty":"清"},{"Id":5560967,"Sentence":"堆成万片碧玻璃，滉漾转使中心恻。","Rank":0,"PoetryId":null,"Pinyin":"duī chéng mò piān bì bō lǐ ，huàng yàng zhuǎi shi zhōng xīn cè ","Tag":null,"Explanation":null,"English":null,"Sort":11,"Dynasty":"清"},{"Id":5560968,"Sentence":"一舟难拟太仓稊，孑然中处我其一。","Rank":0,"PoetryId":null,"Pinyin":"yī zhōu nán ni tài cāng tǐ ，jié rán zhōng chǔ wǒ jī yī ","Tag":null,"Explanation":null,"English":null,"Sort":12,"Dynasty":"清"},{"Id":5560970,"Sentence":"方兴浩叹忘颠危，出海请我舱中息。","Rank":0,"PoetryId":null,"Pinyin":"fāng xīng hào tàn wàng diān wēi ，chū hǎi qing wǒ cāng zhōng xī ","Tag":null,"Explanation":null,"English":null,"Sort":14,"Dynasty":"清"},{"Id":5560971,"Sentence":"神奇怪异百不闻，襆被蒙头守缄默。","Rank":0,"PoetryId":null,"Pinyin":"shén jī guài yì bǎi bú wén ，fú bèi mēng tóu shǒu jiān mò ","Tag":null,"Explanation":null,"English":null,"Sort":15,"Dynasty":"清"},{"Id":5560972,"Sentence":"天明试问澎湖山，但见毫芒一痕墨。","Rank":0,"PoetryId":null,"Pinyin":"tiān mǐng shì wèn pēng hú shān ，dàn jiàn háo máng yī hén mò ","Tag":null,"Explanation":null,"English":null,"Sort":16,"Dynasty":"清"},{"Id":5560973,"Sentence":"心疲力倦双睫交，梦魂已入南柯国。","Rank":0,"PoetryId":null,"Pinyin":"xīn pǐ lì juàn shuāng jié jiāo ，mèng hún yi rù nā kē guó ","Tag":null,"Explanation":null,"English":null,"Sort":17,"Dynasty":"清"},{"Id":5560969,"Sentence":"人生纷攘亦何为，何啻蝼蚁分疆域。","Rank":0,"PoetryId":null,"Pinyin":"rén shēng fēn rǎng yì hé wéi ，hé chì lóu yi fēn jiāng yù ","Tag":null,"Explanation":null,"English":null,"Sort":13,"Dynasty":"清"}]}