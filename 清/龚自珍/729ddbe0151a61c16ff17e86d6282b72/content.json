{"Id":741467,"Title":"汉朝儒生行","Dynasty":"清","Author":"龚自珍","Context":"汉朝儒生不青紫，二十高名动都市。《易》通田何《书》欧阳，三十方补掌故史。门寒地远性傥荡，出门无阶媚天子。会当大河决酸枣，愿入薪楗三万矢。路逢绛灌拜马首，拜则槃辟人不喜。归来仰屋百喟生，著书时时说神鬼。生不逢高皇骂儒冠，亦不遇灞陵轻少年。爱读《武皇传》，不遇武皇祠神仙。神仙解词赋，《大人》一秦凌云天。枕中黄金岂无药，更生误读淮王篇。自言汉家故事网罗尽，胸中语秘世莫传。略传将军之客数言耳，不惜钳我歌当筵。一歌使公惧，再歌使公悟，我歌无罪公无怒。汉朝西海如郡县，蒲萄天马年年见。匈奴左臂乌孙王，七译来同藁街宴。武昭以还国威壮，狗监鹰媒尽边将。出门攘臂攫牛羊，三载践更翻沮丧。三十六城一城反，都护上言请勤远。期门或怒或阴喜，喜者何心怒则愤。关西籍甚良家子，卅年久绾军符矣。不结椎埋儿，不长鸣珂里。声名自震大荒西，饮马昆仑荡海水。不共郅支生，愿逐楼兰死。上书初到公卿惊，共言将军宜典丘。麟生凤降岂有种，况乃一家中国犹弟兄。旌旗五道从天落，小印如斗大如斛。尽隶将军一臂呼，万人侧目千人诺。山西少年感生泣，羽林群儿各努力。共知汉主拔孤根，坐见孤根壮刘室。不知何姓小侯瞋，不知何客惎将军。将军内顾忽疑惧，功成定被他人分。不如自亲求自附，飞书请隶嫖姚部。上言乞禁兵，下言避贤路。笑比高皇十八侯，自居虫达曾无羞。此身愿爵关内老，黄金百斤聊可保。呜呼！汉家旧事无人知，南军北军颇有私。北军似姑南似嫂，嫂疏姑戚群僮窥。可怜旧事无人信，门户千秋几时定。门户原非主上心，詄荡吾知汉皇圣。是时书到甘泉夜，答诏徘徊未轻下。密问三公是与非，沮者不坚语中罢。庾词本冀公卿谅，末议微闻道涂骂。拙哉某将军，非火胡自焚。非蚕胡自缚，非虿胡自螫。有舌胡自挢，有臂胡自掣。军至矣，刺史迎，肥牛之腱万镬烹。军过矣，掠童女，马踏燕支贱如土。嬴家长城如一环，汉家长城衣带间。嬴家正为汉家用，坐见入开仍出关。入关马行疾，出关马无力。丞华厩里芝草稀，水衡金贱苦乏绝。卜式羊蹄尚无用，相如黄金定何益。珠崖可弃例弃之，夜过茂陵闻太息。汉家庙食果何人，未必卫霍无侪伦。酹金失侯亦有命，人生那用多苦辛。噫嚱！人生那用长苦辛。勿向人间老，老阅风霜亦枯槁。千尺寒潭白日沈，将军之心如此深。后世读书者，毋向兰台寻。兰台能书汉朝事，不能尽书汉朝千百心，儒林丈人识此吟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"729ddbe0151a61c16ff17e86d6282b72","Step":0,"Verses":[{"Id":5952039,"Sentence":"汉朝儒生不青紫，二十高名动都市。","Rank":0,"PoetryId":null,"Pinyin":"hàn cháo rú shēng bú qīng zi ，èr shǐ gāo mǐng dòng dōu shì ","Tag":null,"Explanation":null,"English":null,"Sort":0,"Dynasty":"清"},{"Id":5952040,"Sentence":"《易》通田何《书》欧阳，三十方补掌故史。","Rank":0,"PoetryId":null,"Pinyin":"《yì 》tōng tián hé 《shū 》ōu yáng ，sān shǐ fāng bǔ zhǎng gù shi ","Tag":null,"Explanation":null,"English":null,"Sort":1,"Dynasty":"清"},{"Id":5952041,"Sentence":"门寒地远性傥荡，出门无阶媚天子。","Rank":0,"PoetryId":null,"Pinyin":"mén hán 地yuǎn xìng tǎng dàng ，chū mén mó jiē mèi tiān zi ","Tag":null,"Explanation":null,"English":null,"Sort":2,"Dynasty":"清"},{"Id":5952042,"Sentence":"会当大河决酸枣，愿入薪楗三万矢。","Rank":0,"PoetryId":null,"Pinyin":"huì dāng dà hé jué suān zǎo ，yuàn rù xīn jiàn sān mò shi ","Tag":null,"Explanation":null,"English":null,"Sort":3,"Dynasty":"清"},{"Id":5952043,"Sentence":"路逢绛灌拜马首，拜则槃辟人不喜。","Rank":0,"PoetryId":null,"Pinyin":"lù féng jiàng guàn bài mǎ shǒu ，bài zé pán bì rén bú xi ","Tag":null,"Explanation":null,"English":null,"Sort":4,"Dynasty":"清"},{"Id":5952044,"Sentence":"归来仰屋百喟生，著书时时说神鬼。","Rank":0,"PoetryId":null,"Pinyin":"guī lái yǎng wū bǎi kuì shēng ，著shū shǐ shǐ shuì shén gui ","Tag":null,"Explanation":null,"English":null,"Sort":5,"Dynasty":"清"},{"Id":5952045,"Sentence":"生不逢高皇骂儒冠，亦不遇灞陵轻少年。","Rank":0,"PoetryId":null,"Pinyin":"shēng bú féng gāo huáng mà rú guān ，yì bú yù bà lǐng qīng shǎo nián ","Tag":null,"Explanation":null,"English":null,"Sort":6,"Dynasty":"清"},{"Id":5952046,"Sentence":"爱读《武皇传》，不遇武皇祠神仙。","Rank":0,"PoetryId":null,"Pinyin":"ài dòu 《wǔ huáng chuán 》，bú yù wǔ huáng cǐ shén xiān ","Tag":null,"Explanation":null,"English":null,"Sort":7,"Dynasty":"清"},{"Id":5952047,"Sentence":"神仙解词赋，《大人》一秦凌云天。","Rank":0,"PoetryId":null,"Pinyin":"shén xiān jiě cǐ fù ，《dà rén 》yī qǐn līng yún tiān ","Tag":null,"Explanation":null,"English":null,"Sort":8,"Dynasty":"清"},{"Id":5952048,"Sentence":"枕中黄金岂无药，更生误读淮王篇。","Rank":0,"PoetryId":null,"Pinyin":"zhěn zhōng huáng jīn qi mó yào ，gēng shēng wù dòu huái wáng piān ","Tag":null,"Explanation":null,"English":null,"Sort":9,"Dynasty":"清"},{"Id":5952049,"Sentence":"自言汉家故事网罗尽，胸中语秘世莫传。","Rank":0,"PoetryId":null,"Pinyin":"zì yán hàn gū gù shì wǎng luó jin ，xiōng zhōng yǔ bì shì mò chuán ","Tag":null,"Explanation":null,"English":null,"Sort":10,"Dynasty":"清"},{"Id":5952050,"Sentence":"略传将军之客数言耳，不惜钳我歌当筵。","Rank":0,"PoetryId":null,"Pinyin":"lvè chuán jiāng jūn zhī kè shǔ yán ěr ，bú xī qián wǒ gē dāng yán ","Tag":null,"Explanation":null,"English":null,"Sort":11,"Dynasty":"清"},{"Id":5952051,"Sentence":"一歌使公惧，再歌使公悟，我歌无罪公无怒。","Rank":0,"PoetryId":null,"Pinyin":"yī gē shi gōng jù ，zài gē shi gōng wù ，wǒ gē mó zuì gōng mó nù ","Tag":null,"Explanation":null,"English":null,"Sort":12,"Dynasty":"清"},{"Id":5952052,"Sentence":"汉朝西海如郡县，蒲萄天马年年见。","Rank":0,"PoetryId":null,"Pinyin":"hàn cháo xī hǎi rú jùn xiàn ，pú táo tiān mǎ nián nián jiàn ","Tag":null,"Explanation":null,"English":null,"Sort":13,"Dynasty":"清"},{"Id":5952053,"Sentence":"匈奴左臂乌孙王，七译来同藁街宴。","Rank":0,"PoetryId":null,"Pinyin":"xiōng nú zuǒ 臂wū sūn wáng ，qī yì lái tóng gǎo jiē yàn ","Tag":null,"Explanation":null,"English":null,"Sort":14,"Dynasty":"清"},{"Id":5952054,"Sentence":"武昭以还国威壮，狗监鹰媒尽边将。","Rank":0,"PoetryId":null,"Pinyin":"wǔ zhāo yi hái guó wēi zhuàng ，gǒu jiān yīng méi jin biān jiāng ","Tag":null,"Explanation":null,"English":null,"Sort":15,"Dynasty":"清"},{"Id":5952055,"Sentence":"出门攘臂攫牛羊，三载践更翻沮丧。","Rank":0,"PoetryId":null,"Pinyin":"chū mén rǎng 臂jué nǐu yáng ，sān zǎi jiàn gēng fān jǔ sāng ","Tag":null,"Explanation":null,"English":null,"Sort":16,"Dynasty":"清"},{"Id":5952056,"Sentence":"三十六城一城反，都护上言请勤远。","Rank":0,"PoetryId":null,"Pinyin":"sān shǐ lìu chéng yī chéng fǎn ，dōu hù shǎng yán qing qǐn yuǎn ","Tag":null,"Explanation":null,"English":null,"Sort":17,"Dynasty":"清"},{"Id":5952057,"Sentence":"期门或怒或阴喜，喜者何心怒则愤。","Rank":0,"PoetryId":null,"Pinyin":"jī mén huò nù huò yīn xi ，xi zhě hé xīn nù zé fèn ","Tag":null,"Explanation":null,"English":null,"Sort":18,"Dynasty":"清"},{"Id":5952058,"Sentence":"关西籍甚良家子，卅年久绾军符矣。","Rank":0,"PoetryId":null,"Pinyin":"guān xī jǐ shén liáng gū zi ，sà nián jiu wǎn jūn fú yi ","Tag":null,"Explanation":null,"English":null,"Sort":19,"Dynasty":"清"},{"Id":5952059,"Sentence":"不结椎埋儿，不长鸣珂里。","Rank":0,"PoetryId":null,"Pinyin":"bú jiē chuǐ mái ér ，bú cháng mǐng kē li ","Tag":null,"Explanation":null,"English":null,"Sort":20,"Dynasty":"清"},{"Id":5952060,"Sentence":"声名自震大荒西，饮马昆仑荡海水。","Rank":0,"PoetryId":null,"Pinyin":"shēng mǐng zì zhèn dà huāng xī ，yin mǎ kūn lún dàng hǎi shui ","Tag":null,"Explanation":null,"English":null,"Sort":21,"Dynasty":"清"},{"Id":5952061,"Sentence":"不共郅支生，愿逐楼兰死。","Rank":0,"PoetryId":null,"Pinyin":"bú gōng zhì zhī shēng ，yuàn zhú lóu lán si ","Tag":null,"Explanation":null,"English":null,"Sort":22,"Dynasty":"清"},{"Id":5952062,"Sentence":"上书初到公卿惊，共言将军宜典丘。","Rank":0,"PoetryId":null,"Pinyin":"shǎng shū chū dào gōng qīng jīng ，gōng yán jiāng jūn yǐ diǎn qīu ","Tag":null,"Explanation":null,"English":null,"Sort":23,"Dynasty":"清"},{"Id":5952063,"Sentence":"麟生凤降岂有种，况乃一家中国犹弟兄。","Rank":0,"PoetryId":null,"Pinyin":"lǐn shēng fèng jiàng qi yǒu chóng ，kuàng nǎi yī gū zhōng guó yóu dì xiōng ","Tag":null,"Explanation":null,"English":null,"Sort":24,"Dynasty":"清"},{"Id":5952064,"Sentence":"旌旗五道从天落，小印如斗大如斛。","Rank":0,"PoetryId":null,"Pinyin":"jīng qǐ wǔ dāo cóng tiān là ，xiǎo yìn rú dǒu dà rú hú ","Tag":null,"Explanation":null,"English":null,"Sort":25,"Dynasty":"清"},{"Id":5952065,"Sentence":"尽隶将军一臂呼，万人侧目千人诺。","Rank":0,"PoetryId":null,"Pinyin":"jin lì jiāng jūn yī 臂hū ，mò rén cè mù qiān rén nuò ","Tag":null,"Explanation":null,"English":null,"Sort":26,"Dynasty":"清"},{"Id":5952066,"Sentence":"山西少年感生泣，羽林群儿各努力。","Rank":0,"PoetryId":null,"Pinyin":"shān xī shǎo nián gǎn shēng qì ，yǔ lǐn qún ér gě nǔ lì ","Tag":null,"Explanation":null,"English":null,"Sort":27,"Dynasty":"清"},{"Id":5952067,"Sentence":"共知汉主拔孤根，坐见孤根壮刘室。","Rank":0,"PoetryId":null,"Pinyin":"gōng zhī hàn zhǔ bá gū gēn ，zuò jiàn gū gēn zhuàng lǐu shì ","Tag":null,"Explanation":null,"English":null,"Sort":28,"Dynasty":"清"},{"Id":5952068,"Sentence":"不知何姓小侯瞋，不知何客惎将军。","Rank":0,"PoetryId":null,"Pinyin":"bú zhī hé xìng xiǎo hóu chēn ，bú zhī hé kè jì jiāng jūn ","Tag":null,"Explanation":null,"English":null,"Sort":29,"Dynasty":"清"},{"Id":5952069,"Sentence":"将军内顾忽疑惧，功成定被他人分。","Rank":0,"PoetryId":null,"Pinyin":"jiāng jūn nèi gù hū yǐ jù ，gōng chéng dìng bèi tā rén fēn ","Tag":null,"Explanation":null,"English":null,"Sort":30,"Dynasty":"清"},{"Id":5952070,"Sentence":"不如自亲求自附，飞书请隶嫖姚部。","Rank":0,"PoetryId":null,"Pinyin":"bú rú zì qīn qǐu zì fù ，fēi shū qing lì piáo yáo bù ","Tag":null,"Explanation":null,"English":null,"Sort":31,"Dynasty":"清"},{"Id":5952071,"Sentence":"上言乞禁兵，下言避贤路。","Rank":0,"PoetryId":null,"Pinyin":"shǎng yán qi jīn bīng ，xià yán bì xián lù ","Tag":null,"Explanation":null,"English":null,"Sort":32,"Dynasty":"清"},{"Id":5952072,"Sentence":"笑比高皇十八侯，自居虫达曾无羞。","Rank":0,"PoetryId":null,"Pinyin":"xiào bi gāo huáng shǐ bā hóu ，zì jū chóng dá céng mó xīu ","Tag":null,"Explanation":null,"English":null,"Sort":33,"Dynasty":"清"},{"Id":5952073,"Sentence":"此身愿爵关内老，黄金百斤聊可保。","Rank":0,"PoetryId":null,"Pinyin":"ci shēn yuàn jué guān nèi lǎo ，huáng jīn bǎi jīn liáo kě bǎo ","Tag":null,"Explanation":null,"English":null,"Sort":34,"Dynasty":"清"},{"Id":5952074,"Sentence":"呜呼！","Rank":0,"PoetryId":null,"Pinyin":"wū hū ","Tag":null,"Explanation":null,"English":null,"Sort":35,"Dynasty":"清"},{"Id":5952075,"Sentence":"汉家旧事无人知，南军北军颇有私。","Rank":0,"PoetryId":null,"Pinyin":"hàn gū jìu shì mó rén zhī ，nā jūn běi jūn pō yǒu sī ","Tag":null,"Explanation":null,"English":null,"Sort":36,"Dynasty":"清"},{"Id":5952076,"Sentence":"北军似姑南似嫂，嫂疏姑戚群僮窥。","Rank":0,"PoetryId":null,"Pinyin":"běi jūn shì gū nā shì sǎo ，sǎo shū gū qī qún tóng kuī ","Tag":null,"Explanation":null,"English":null,"Sort":37,"Dynasty":"清"},{"Id":5952077,"Sentence":"可怜旧事无人信，门户千秋几时定。","Rank":0,"PoetryId":null,"Pinyin":"kě lián jìu shì mó rén xìn ，mén hù qiān qīu jī shǐ dìng ","Tag":null,"Explanation":null,"English":null,"Sort":38,"Dynasty":"清"},{"Id":5952078,"Sentence":"门户原非主上心，詄荡吾知汉皇圣。","Rank":0,"PoetryId":null,"Pinyin":"mén hù yuán fēi zhǔ shǎng xīn ，dié dàng wú zhī hàn huáng shèng ","Tag":null,"Explanation":null,"English":null,"Sort":39,"Dynasty":"清"},{"Id":5952079,"Sentence":"是时书到甘泉夜，答诏徘徊未轻下。","Rank":0,"PoetryId":null,"Pinyin":"shì shǐ shū dào gān quán yè ，dā zhào pái huái wèi qīng xià ","Tag":null,"Explanation":null,"English":null,"Sort":40,"Dynasty":"清"},{"Id":5952080,"Sentence":"密问三公是与非，沮者不坚语中罢。","Rank":0,"PoetryId":null,"Pinyin":"mì wèn sān gōng shì yú fēi ，jǔ zhě bú jiān yǔ zhōng bā ","Tag":null,"Explanation":null,"English":null,"Sort":41,"Dynasty":"清"},{"Id":5952081,"Sentence":"庾词本冀公卿谅，末议微闻道涂骂。","Rank":0,"PoetryId":null,"Pinyin":"yǔ cǐ běn jì gōng qīng liàng ，mò yì wēi wén dāo tú mà ","Tag":null,"Explanation":null,"English":null,"Sort":42,"Dynasty":"清"},{"Id":5952082,"Sentence":"拙哉某将军，非火胡自焚。","Rank":0,"PoetryId":null,"Pinyin":"zhuō zāi mǒu jiāng jūn ，fēi huǒ hú zì fén ","Tag":null,"Explanation":null,"English":null,"Sort":43,"Dynasty":"清"},{"Id":5952083,"Sentence":"非蚕胡自缚，非虿胡自螫。","Rank":0,"PoetryId":null,"Pinyin":"fēi cán hú zì fù ，fēi chài hú zì shì ","Tag":null,"Explanation":null,"English":null,"Sort":44,"Dynasty":"清"},{"Id":5952084,"Sentence":"有舌胡自挢，有臂胡自掣。","Rank":0,"PoetryId":null,"Pinyin":"yǒu shé hú zì jiǎo ，yǒu 臂hú zì chè ","Tag":null,"Explanation":null,"English":null,"Sort":45,"Dynasty":"清"},{"Id":5952085,"Sentence":"军至矣，刺史迎，肥牛之腱万镬烹。","Rank":0,"PoetryId":null,"Pinyin":"jūn zhì yi ，cī shi yǐng ，féi nǐu zhī jiàn mò huò pēng ","Tag":null,"Explanation":null,"English":null,"Sort":46,"Dynasty":"清"},{"Id":5952086,"Sentence":"军过矣，掠童女，马踏燕支贱如土。","Rank":0,"PoetryId":null,"Pinyin":"jūn guō yi ，lvě tóng nǚ ，mǎ tā yān zhī jiàn rú tǔ ","Tag":null,"Explanation":null,"English":null,"Sort":47,"Dynasty":"清"},{"Id":5952087,"Sentence":"嬴家长城如一环，汉家长城衣带间。","Rank":0,"PoetryId":null,"Pinyin":"yǐng gū cháng chéng rú yī huán ，hàn gū cháng chéng yī dài jiān ","Tag":null,"Explanation":null,"English":null,"Sort":48,"Dynasty":"清"},{"Id":5952088,"Sentence":"嬴家正为汉家用，坐见入开仍出关。","Rank":0,"PoetryId":null,"Pinyin":"yǐng gū zhēng wéi hàn gū yòng ，zuò jiàn rù kāi réng chū guān ","Tag":null,"Explanation":null,"English":null,"Sort":49,"Dynasty":"清"},{"Id":5952089,"Sentence":"入关马行疾，出关马无力。","Rank":0,"PoetryId":null,"Pinyin":"rù guān mǎ háng jǐ ，chū guān mǎ mó lì ","Tag":null,"Explanation":null,"English":null,"Sort":50,"Dynasty":"清"},{"Id":5952090,"Sentence":"丞华厩里芝草稀，水衡金贱苦乏绝。","Rank":0,"PoetryId":null,"Pinyin":"chéng huā jìu li zhī cǎo xī ，shui héng jīn jiàn kǔ fá jué ","Tag":null,"Explanation":null,"English":null,"Sort":51,"Dynasty":"清"},{"Id":5952091,"Sentence":"卜式羊蹄尚无用，相如黄金定何益。","Rank":0,"PoetryId":null,"Pinyin":"卜shì yáng tǐ shàng mó yòng ，xiāng rú huáng jīn dìng hé yì ","Tag":null,"Explanation":null,"English":null,"Sort":52,"Dynasty":"清"},{"Id":5952092,"Sentence":"珠崖可弃例弃之，夜过茂陵闻太息。","Rank":0,"PoetryId":null,"Pinyin":"zhū yá kě qì lì qì zhī ，yè guō mào lǐng wén tài xī ","Tag":null,"Explanation":null,"English":null,"Sort":53,"Dynasty":"清"},{"Id":5952093,"Sentence":"汉家庙食果何人，未必卫霍无侪伦。","Rank":0,"PoetryId":null,"Pinyin":"hàn gū miào shǐ guǒ hé rén ，wèi bì wèi huò mó chái lún ","Tag":null,"Explanation":null,"English":null,"Sort":54,"Dynasty":"清"},{"Id":5952094,"Sentence":"酹金失侯亦有命，人生那用多苦辛。","Rank":0,"PoetryId":null,"Pinyin":"lèi jīn shī hóu yì yǒu mìng ，rén shēng nā yòng duō kǔ xīn ","Tag":null,"Explanation":null,"English":null,"Sort":55,"Dynasty":"清"},{"Id":5952095,"Sentence":"噫嚱！","Rank":0,"PoetryId":null,"Pinyin":"yī xì ","Tag":null,"Explanation":null,"English":null,"Sort":56,"Dynasty":"清"},{"Id":5952096,"Sentence":"人生那用长苦辛。","Rank":0,"PoetryId":null,"Pinyin":"rén shēng nā yòng cháng kǔ xīn ","Tag":null,"Explanation":null,"English":null,"Sort":57,"Dynasty":"清"},{"Id":5952097,"Sentence":"勿向人间老，老阅风霜亦枯槁。","Rank":0,"PoetryId":null,"Pinyin":"wù xiàng rén jiān lǎo ，lǎo yuè fēng shuāng yì kū gǎo ","Tag":null,"Explanation":null,"English":null,"Sort":58,"Dynasty":"清"},{"Id":5952098,"Sentence":"千尺寒潭白日沈，将军之心如此深。","Rank":0,"PoetryId":null,"Pinyin":"qiān chě hán tán bái rì shěn ，jiāng jūn zhī xīn rú ci shēn ","Tag":null,"Explanation":null,"English":null,"Sort":59,"Dynasty":"清"},{"Id":5952099,"Sentence":"后世读书者，毋向兰台寻。","Rank":0,"PoetryId":null,"Pinyin":"hòu shì dòu shū zhě ，wú xiàng lán tāi xún ","Tag":null,"Explanation":null,"English":null,"Sort":60,"Dynasty":"清"},{"Id":5952100,"Sentence":"兰台能书汉朝事，不能尽书汉朝千百心，儒林丈人识此吟。","Rank":0,"PoetryId":null,"Pinyin":"lán tāi néng shū hàn cháo shì ，bú néng jin shū hàn cháo qiān bǎi xīn ，rú lǐn zhàng rén shǐ ci yǐn ","Tag":null,"Explanation":null,"English":null,"Sort":61,"Dynasty":"清"}]}