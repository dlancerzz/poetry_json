{"Id":817285,"Title":"贺新凉 病中坐雨","Dynasty":"清","Author":"潘榕","Context":"窗外西风逗。正飕飕、已凉天气，未寒时候。绵雨连朝声点滴，断续听残檐溜。试看那、树头阴覆。难怪春莺红怨老，到秋蝉、绿也同僝僽。无端恨，向眉斗。年来骨共花争瘦。再休提、情长情短，愁新愁旧。慧剑挥除烦恼事，病榻枯禅参透。把檀屑、炉添金兽。香茗一瓯书一卷，息尘心、伴我延昏昼。消闲福，且消受。","PoertyType":null,"Cipai":"贺新凉","Status":2,"Rank":0,"Tag":null,"Explanation":null,"First":null,"Guid":"10c6a4b69fc61e7aee431942e4333308","Step":0,"Verses":[{"Id":5816597,"Sentence":"窗外西风逗。","Rank":0,"PoetryId":null,"Pinyin":"chuāng wài xī fēng dòu ","Tag":null,"Explanation":null,"English":null,"Sort":0,"Dynasty":"清"},{"Id":5816598,"Sentence":"正飕飕、已凉天气，未寒时候。","Rank":0,"PoetryId":null,"Pinyin":"zhēng sōu sōu 、yi liáng tiān qì ，wèi hán shǐ hòu ","Tag":null,"Explanation":null,"English":null,"Sort":1,"Dynasty":"清"},{"Id":5816599,"Sentence":"绵雨连朝声点滴，断续听残檐溜。","Rank":0,"PoetryId":null,"Pinyin":"mián yǔ lián cháo shēng diǎn dī ，duàn xù tīng cán yán līu ","Tag":null,"Explanation":null,"English":null,"Sort":2,"Dynasty":"清"},{"Id":5816600,"Sentence":"试看那、树头阴覆。","Rank":0,"PoetryId":null,"Pinyin":"shì kān nā 、shù tóu yīn fù ","Tag":null,"Explanation":null,"English":null,"Sort":3,"Dynasty":"清"},{"Id":5816601,"Sentence":"难怪春莺红怨老，到秋蝉、绿也同僝僽。","Rank":0,"PoetryId":null,"Pinyin":"nán guài chūn yīng gōng yuàn lǎo ，dào qīu chán 、lù yě tóng chán zhòu ","Tag":null,"Explanation":null,"English":null,"Sort":4,"Dynasty":"清"},{"Id":5816602,"Sentence":"无端恨，向眉斗。","Rank":0,"PoetryId":null,"Pinyin":"mó duān hèn ，xiàng méi dǒu ","Tag":null,"Explanation":null,"English":null,"Sort":5,"Dynasty":"清"},{"Id":5816603,"Sentence":"年来骨共花争瘦。","Rank":0,"PoetryId":null,"Pinyin":"nián lái gū gōng huā zhēng shòu ","Tag":null,"Explanation":null,"English":null,"Sort":6,"Dynasty":"清"},{"Id":5816604,"Sentence":"再休提、情长情短，愁新愁旧。","Rank":0,"PoetryId":null,"Pinyin":"zài xīu dī 、qǐng cháng qǐng duǎn ，chóu xīn chóu jìu ","Tag":null,"Explanation":null,"English":null,"Sort":7,"Dynasty":"清"},{"Id":5816605,"Sentence":"慧剑挥除烦恼事，病榻枯禅参透。","Rank":0,"PoetryId":null,"Pinyin":"huì jiàn huī chú fán nǎo shì ，bìng tà kū chán cān tòu ","Tag":null,"Explanation":null,"English":null,"Sort":8,"Dynasty":"清"},{"Id":5816606,"Sentence":"把檀屑、炉添金兽。","Rank":0,"PoetryId":null,"Pinyin":"bǎ tán xiè 、lú tiān jīn shòu ","Tag":null,"Explanation":null,"English":null,"Sort":9,"Dynasty":"清"},{"Id":5816607,"Sentence":"香茗一瓯书一卷，息尘心、伴我延昏昼。","Rank":0,"PoetryId":null,"Pinyin":"xiāng mǐng yī ōu shū yī juǎn ，xī chén xīn 、bàn wǒ yán hūn zhòu ","Tag":null,"Explanation":null,"English":null,"Sort":10,"Dynasty":"清"},{"Id":5816608,"Sentence":"消闲福，且消受。","Rank":0,"PoetryId":null,"Pinyin":"xiāo xián fú ，jū xiāo shòu ","Tag":null,"Explanation":null,"English":null,"Sort":11,"Dynasty":"清"}]}