{"Id":739635,"Title":"将有岭南之行琴坞诸君饮钱于理安寺松巅阁赋诗留别","Dynasty":"清","Author":"许乃济","Context":"春风欲白江上梅，春波鼓楫江边催。故人笑指湖山好，劝我且酌黄金罍。停桡挈榼探幽壑，残雪峰峰聚银鹤。万竿翠竹压空亭，百丈虬松拥高阁。倚阁长吟怯南望，酒痕狼藉增惆怅。桄榔烟冷鹧鸪啼，明日相思阻青嶂。此阁此会何时忘，后约更待寒梅香。圆蟾潜吐夜潮落，江天挥手云茫茫。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0363d8ede9b6ec708ded28558b8d3c23","Step":0,"Verses":[{"Id":5409257,"Sentence":"春风欲白江上梅，春波鼓楫江边催。","Rank":0,"PoetryId":null,"Pinyin":"chūn fēng yù bái jiāng shǎng méi ，chūn bō gǔ jǐ jiāng biān cuī ","Tag":null,"Explanation":null,"English":null,"Sort":0,"Dynasty":"清"},{"Id":5409258,"Sentence":"故人笑指湖山好，劝我且酌黄金罍。","Rank":0,"PoetryId":null,"Pinyin":"gù rén xiào zhi hú shān hǎo ，quàn wǒ jū zhuó huáng jīn léi ","Tag":null,"Explanation":null,"English":null,"Sort":1,"Dynasty":"清"},{"Id":5409259,"Sentence":"停桡挈榼探幽壑，残雪峰峰聚银鹤。","Rank":0,"PoetryId":null,"Pinyin":"tǐng ráo qiè kē tàn yōu hè ，cán xuě fēng fēng jù yǐn hè ","Tag":null,"Explanation":null,"English":null,"Sort":2,"Dynasty":"清"},{"Id":5409260,"Sentence":"万竿翠竹压空亭，百丈虬松拥高阁。","Rank":0,"PoetryId":null,"Pinyin":"mò gān cuì zhú yā kōng tǐng ，bǎi zhàng qǐu sōng yōng gāo gé ","Tag":null,"Explanation":null,"English":null,"Sort":3,"Dynasty":"清"},{"Id":5409261,"Sentence":"倚阁长吟怯南望，酒痕狼藉增惆怅。","Rank":0,"PoetryId":null,"Pinyin":"yi gé cháng yǐn qiè nā wàng ，jiu hén láng jǐ zēng chóu chàng ","Tag":null,"Explanation":null,"English":null,"Sort":4,"Dynasty":"清"},{"Id":5409262,"Sentence":"桄榔烟冷鹧鸪啼，明日相思阻青嶂。","Rank":0,"PoetryId":null,"Pinyin":"guāng láng yān lěng zhè gū tǐ ，mǐng rì xiāng sāi zǔ qīng zhàng ","Tag":null,"Explanation":null,"English":null,"Sort":5,"Dynasty":"清"},{"Id":5409263,"Sentence":"此阁此会何时忘，后约更待寒梅香。","Rank":0,"PoetryId":null,"Pinyin":"ci gé ci huì hé shǐ wàng ，hòu yāo gēng dāi hán méi xiāng ","Tag":null,"Explanation":null,"English":null,"Sort":6,"Dynasty":"清"},{"Id":5409264,"Sentence":"圆蟾潜吐夜潮落，江天挥手云茫茫。","Rank":0,"PoetryId":null,"Pinyin":"yuán chán qián tǔ yè cháo là ，jiāng tiān huī shǒu yún māng māng ","Tag":null,"Explanation":null,"English":null,"Sort":7,"Dynasty":"清"}]}