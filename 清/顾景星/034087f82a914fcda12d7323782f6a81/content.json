{"Id":730062,"Title":"华亭同周釜山茂源卢文子元昌董阆石含苍水俞饮沈友圣麟洞泾草堂作","Dynasty":"清","Author":"顾景星","Context":"平原村右多榛芜，机云草堂今在无？风华今古不相惜，沈生崛起真吾徒。屋才半亩枕城市，囊有五岳真形图。布衣奡岸藐雄贵，文史娱乐同妻孥。偕行野鹿林外食，一双白鹤云中呼。舷边拍手狎鸥鸟，冢头枯树巢慈乌。扶丧吊死走万里，气意直与申屠俱。沈生礌落世所无，收雄召杰心转虚。有时向我屈一指，未审何见倾三都。泖湖鲈蟹我所嗜，持钱朝鬻归中厨。盘中新句更叫绝，坐有周子董与卢。洞泾遂擅草堂胜，太康二俊良区区。阮怀续咏叹广武，如此岂合长菰芦。匹夫权大勇莫夺，文彩照耀横江湖。沈生礌落世所无，呜呼沈生岂匹夫。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"034087f82a914fcda12d7323782f6a81","Step":0,"Verses":[{"Id":5485545,"Sentence":"平原村右多榛芜，机云草堂今在无？","Rank":0,"PoetryId":null,"Pinyin":"pǐng yuán cūn yòu duō zhēn wú ，jī yún cǎo táng jīn zài mó ","Tag":null,"Explanation":null,"English":null,"Sort":0,"Dynasty":"清"},{"Id":5485546,"Sentence":"风华今古不相惜，沈生崛起真吾徒。","Rank":0,"PoetryId":null,"Pinyin":"fēng huā jīn gǔ bú xiāng xī ，shěn shēng jué qi zhēn wú tú ","Tag":null,"Explanation":null,"English":null,"Sort":1,"Dynasty":"清"},{"Id":5485547,"Sentence":"屋才半亩枕城市，囊有五岳真形图。","Rank":0,"PoetryId":null,"Pinyin":"wū cái bàn mǔ zhěn chéng shì ，nāng yǒu wǔ yuè zhēn xǐng tú ","Tag":null,"Explanation":null,"English":null,"Sort":2,"Dynasty":"清"},{"Id":5485548,"Sentence":"布衣奡岸藐雄贵，文史娱乐同妻孥。","Rank":0,"PoetryId":null,"Pinyin":"bù yī ào àn miǎo xióng guì ，wén shi yú lè tóng qī nú ","Tag":null,"Explanation":null,"English":null,"Sort":3,"Dynasty":"清"},{"Id":5485549,"Sentence":"偕行野鹿林外食，一双白鹤云中呼。","Rank":0,"PoetryId":null,"Pinyin":"xié háng yě lù lǐn wài shǐ ，yī shuāng bái hè yún zhōng hū ","Tag":null,"Explanation":null,"English":null,"Sort":4,"Dynasty":"清"},{"Id":5485550,"Sentence":"舷边拍手狎鸥鸟，冢头枯树巢慈乌。","Rank":0,"PoetryId":null,"Pinyin":"xián biān pāi shǒu xiá ōu diǎo ，zhǒng tóu kū shù cháo cǐ wū ","Tag":null,"Explanation":null,"English":null,"Sort":5,"Dynasty":"清"},{"Id":5485551,"Sentence":"扶丧吊死走万里，气意直与申屠俱。","Rank":0,"PoetryId":null,"Pinyin":"fú sāng diào si zǒu mò li ，qì yì zhǐ yú shēn tú jū ","Tag":null,"Explanation":null,"English":null,"Sort":6,"Dynasty":"清"},{"Id":5485552,"Sentence":"沈生礌落世所无，收雄召杰心转虚。","Rank":0,"PoetryId":null,"Pinyin":"shěn shēng lěi là shì suǒ mó ，shōu xióng shào jié xīn zhuǎi xū ","Tag":null,"Explanation":null,"English":null,"Sort":7,"Dynasty":"清"},{"Id":5485553,"Sentence":"有时向我屈一指，未审何见倾三都。","Rank":0,"PoetryId":null,"Pinyin":"yǒu shǐ xiàng wǒ qū yī zhi ，wèi shěn hé jiàn qīng sān dōu ","Tag":null,"Explanation":null,"English":null,"Sort":8,"Dynasty":"清"},{"Id":5485554,"Sentence":"泖湖鲈蟹我所嗜，持钱朝鬻归中厨。","Rank":0,"PoetryId":null,"Pinyin":"mǎo hú lú xiè wǒ suǒ shì ，chǐ qián cháo yù guī zhōng chú ","Tag":null,"Explanation":null,"English":null,"Sort":9,"Dynasty":"清"},{"Id":5485555,"Sentence":"盘中新句更叫绝，坐有周子董与卢。","Rank":0,"PoetryId":null,"Pinyin":"pán zhōng xīn gōu gēng jiào jué ，zuò yǒu zhōu zi dǒng yú lú ","Tag":null,"Explanation":null,"English":null,"Sort":10,"Dynasty":"清"},{"Id":5485556,"Sentence":"洞泾遂擅草堂胜，太康二俊良区区。","Rank":0,"PoetryId":null,"Pinyin":"dòng jīng suǐ shàn cǎo táng shēng ，tài kāng èr jùn liáng ōu ōu ","Tag":null,"Explanation":null,"English":null,"Sort":11,"Dynasty":"清"},{"Id":5485557,"Sentence":"阮怀续咏叹广武，如此岂合长菰芦。","Rank":0,"PoetryId":null,"Pinyin":"ruǎn huái xù yǒng tàn ān wǔ ，rú ci qi gě cháng gū lú ","Tag":null,"Explanation":null,"English":null,"Sort":12,"Dynasty":"清"},{"Id":5485558,"Sentence":"匹夫权大勇莫夺，文彩照耀横江湖。","Rank":0,"PoetryId":null,"Pinyin":"pi fū quán dà yǒng mò duó ，wén cǎi zhào yào héng jiāng hú ","Tag":null,"Explanation":null,"English":null,"Sort":13,"Dynasty":"清"},{"Id":5485559,"Sentence":"沈生礌落世所无，呜呼沈生岂匹夫。","Rank":0,"PoetryId":null,"Pinyin":"shěn shēng lěi là shì suǒ mó ，wū hū shěn shēng qi pi fū ","Tag":null,"Explanation":null,"English":null,"Sort":14,"Dynasty":"清"}]}