{"Id":794320,"Title":"刘考功公㦷见示夏峰老人书卷属题长歌","Dynasty":"清","Author":"汪楫","Context":"夏峰老人双眸空，论交只许刘考功。长安只字不肯入，尺素突出开心胸。上言日读数行书，衰老以此酬苍穹。下言刘君世所望，不为韩富非英雄。虚堂披对正六月，满天赤日来清风。老笔生硬转妩媚，直欲处处藏其锋。良马识途恶荆棘，苍鹰愿击愁樊笼。江河日下事日变，世无鲁叟谁弥缝？我闻刘君昔偕隐，携琴荷锸惊老农。尽散家产别亲串，逝将食力深山中。若使至今不一出，人间安用双赤松？待汝他日济时了，把酒问汝将安从？","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"7cf8001e1dba705a8d917e283e171050","Step":0,"Verses":[{"Id":5595767,"Sentence":"长安只字不肯入，尺素突出开心胸。","Rank":0,"PoetryId":null,"Pinyin":"cháng ān zhī zì bú kěn rù ，chě sù tū chū kāi xīn xiōng ","Tag":null,"Explanation":null,"English":null,"Sort":1,"Dynasty":"清"},{"Id":5595768,"Sentence":"上言日读数行书，衰老以此酬苍穹。","Rank":0,"PoetryId":null,"Pinyin":"shǎng yán rì dòu shǔ háng shū ，cuī lǎo yi ci chóu cāng qióng ","Tag":null,"Explanation":null,"English":null,"Sort":2,"Dynasty":"清"},{"Id":5595769,"Sentence":"下言刘君世所望，不为韩富非英雄。","Rank":0,"PoetryId":null,"Pinyin":"xià yán lǐu jūn shì suǒ wàng ，bú wéi hán fù fēi yīng xióng ","Tag":null,"Explanation":null,"English":null,"Sort":3,"Dynasty":"清"},{"Id":5595770,"Sentence":"虚堂披对正六月，满天赤日来清风。","Rank":0,"PoetryId":null,"Pinyin":"xū táng pī duì zhēng lìu yuè ，mǎn tiān chì rì lái qīng fēng ","Tag":null,"Explanation":null,"English":null,"Sort":4,"Dynasty":"清"},{"Id":5595771,"Sentence":"老笔生硬转妩媚，直欲处处藏其锋。","Rank":0,"PoetryId":null,"Pinyin":"lǎo bi shēng yìng zhuǎi wǔ mèi ，zhǐ yù chǔ chǔ cáng jī fēng ","Tag":null,"Explanation":null,"English":null,"Sort":5,"Dynasty":"清"},{"Id":5595773,"Sentence":"江河日下事日变，世无鲁叟谁弥缝？","Rank":0,"PoetryId":null,"Pinyin":"jiāng hé rì xià shì rì biàn ，shì mó lǔ sǒu shéi mǐ féng ","Tag":null,"Explanation":null,"English":null,"Sort":7,"Dynasty":"清"},{"Id":5595774,"Sentence":"我闻刘君昔偕隐，携琴荷锸惊老农。","Rank":0,"PoetryId":null,"Pinyin":"wǒ wén lǐu jūn xī xié yin ，xié qǐn hé chā jīng lǎo nóng ","Tag":null,"Explanation":null,"English":null,"Sort":8,"Dynasty":"清"},{"Id":5595775,"Sentence":"尽散家产别亲串，逝将食力深山中。","Rank":0,"PoetryId":null,"Pinyin":"jin sǎn gū chǎn bié qīn chuàn ，shì jiāng shǐ lì shēn shān zhōng ","Tag":null,"Explanation":null,"English":null,"Sort":9,"Dynasty":"清"},{"Id":5595776,"Sentence":"若使至今不一出，人间安用双赤松？","Rank":0,"PoetryId":null,"Pinyin":"rě shi zhì jīn bú yī chū ，rén jiān ān yòng shuāng chì sōng ","Tag":null,"Explanation":null,"English":null,"Sort":10,"Dynasty":"清"},{"Id":5595777,"Sentence":"待汝他日济时了，把酒问汝将安从？","Rank":0,"PoetryId":null,"Pinyin":"dāi rǔ tā rì ji shǐ 了，bǎ jiu wèn rǔ jiāng ān cóng ","Tag":null,"Explanation":null,"English":null,"Sort":11,"Dynasty":"清"},{"Id":5595766,"Sentence":"夏峰老人双眸空，论交只许刘考功。","Rank":0,"PoetryId":null,"Pinyin":"xià fēng lǎo rén shuāng móu kōng ，lún jiāo zhī hǔ lǐu kǎo gōng ","Tag":null,"Explanation":null,"English":null,"Sort":0,"Dynasty":"清"},{"Id":5595772,"Sentence":"良马识途恶荆棘，苍鹰愿击愁樊笼。","Rank":0,"PoetryId":null,"Pinyin":"liáng mǎ shǐ tú ě jīng jǐ ，cāng yīng yuàn jī chóu fán lóng ","Tag":null,"Explanation":null,"English":null,"Sort":6,"Dynasty":"清"}]}