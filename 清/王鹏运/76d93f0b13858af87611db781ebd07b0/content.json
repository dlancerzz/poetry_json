{"Id":763578,"Title":"青山湿遍","Dynasty":"清","Author":"王鹏运","Context":"中秋近也，年时枨触，双笑行觞。记得木樨香里，倚青奁、特换明妆。更喁喁、吉语祝兰房。愿年年、花好人同健，醉花阴、不羡鸳鸯。谁信皋桥赁庑，飘零天壤王郎。任是他生能卜，也难禁得，此际神伤。二十三年断梦，霜侵鬓、谁念无肠。看依然、儿女拜成行。只不堪、衰草残阳外，酹棠梨、泪血沾裳。明月无端弓势，宵来空照流黄。","PoertyType":null,"Cipai":"青山湿遍","Status":1,"Rank":0,"Tag":null,"Explanation":null,"First":null,"Guid":"76d93f0b13858af87611db781ebd07b0","Step":0,"Verses":[{"Id":6043912,"Sentence":"中秋近也，年时枨触，双笑行觞。","Rank":0,"PoetryId":null,"Pinyin":"zhōng qīu jìn yě ，nián shǐ chéng chù ，shuāng xiào háng shāng ","Tag":null,"Explanation":null,"English":null,"Sort":0,"Dynasty":"清"},{"Id":6043913,"Sentence":"记得木樨香里，倚青奁、特换明妆。","Rank":0,"PoetryId":null,"Pinyin":"jì dé mù xī xiāng li ，yi qīng lián 、tè huàn mǐng zhuāng ","Tag":null,"Explanation":null,"English":null,"Sort":1,"Dynasty":"清"},{"Id":6043914,"Sentence":"更喁喁、吉语祝兰房。","Rank":0,"PoetryId":null,"Pinyin":"gēng yóng yóng 、jǐ yǔ zhù lán fáng ","Tag":null,"Explanation":null,"English":null,"Sort":2,"Dynasty":"清"},{"Id":6043915,"Sentence":"愿年年、花好人同健，醉花阴、不羡鸳鸯。","Rank":0,"PoetryId":null,"Pinyin":"yuàn nián nián 、huā hǎo rén tóng jiàn ，zuì huā yīn 、bú xiàn yuān yāng ","Tag":null,"Explanation":null,"English":null,"Sort":3,"Dynasty":"清"},{"Id":6043916,"Sentence":"谁信皋桥赁庑，飘零天壤王郎。","Rank":0,"PoetryId":null,"Pinyin":"shéi xìn gāo qiáo lìn wǔ ，piāo lǐng tiān rǎng wáng láng ","Tag":null,"Explanation":null,"English":null,"Sort":4,"Dynasty":"清"},{"Id":6043917,"Sentence":"任是他生能卜，也难禁得，此际神伤。","Rank":0,"PoetryId":null,"Pinyin":"rén shì tā shēng néng 卜，yě nán jīn dé ，ci jì shén shāng ","Tag":null,"Explanation":null,"English":null,"Sort":5,"Dynasty":"清"},{"Id":6043918,"Sentence":"二十三年断梦，霜侵鬓、谁念无肠。","Rank":0,"PoetryId":null,"Pinyin":"èr shǐ sān nián duàn mèng ，shuāng qīn bìn 、shéi niàn mó cháng ","Tag":null,"Explanation":null,"English":null,"Sort":6,"Dynasty":"清"},{"Id":6043919,"Sentence":"看依然、儿女拜成行。","Rank":0,"PoetryId":null,"Pinyin":"kān yī rán 、ér nǚ bài chéng háng ","Tag":null,"Explanation":null,"English":null,"Sort":7,"Dynasty":"清"},{"Id":6043920,"Sentence":"只不堪、衰草残阳外，酹棠梨、泪血沾裳。","Rank":0,"PoetryId":null,"Pinyin":"zhī bú kān 、cuī cǎo cán yáng wài ，lèi táng lǐ 、lèi xiě zhān cháng ","Tag":null,"Explanation":null,"English":null,"Sort":8,"Dynasty":"清"},{"Id":6043921,"Sentence":"明月无端弓势，宵来空照流黄。","Rank":0,"PoetryId":null,"Pinyin":"mǐng yuè mó duān gōng shì ，xiāo lái kōng zhào lǐu huáng ","Tag":null,"Explanation":null,"English":null,"Sort":9,"Dynasty":"清"}]}