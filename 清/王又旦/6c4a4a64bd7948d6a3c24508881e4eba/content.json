{"Id":728008,"Title":"大风雨自玉井归西峰宿范湘滨道人复庵作","Dynasty":"清","Author":"王又旦","Context":"越嶂探玉井，日照东林木。云气生壁上，须臾荡虚谷。爽籁激幽响，大雨一何速。群帝忽徕下，乘蹻纷相逐。桂旗连宝羽，飘飘低以属。天色变多端，一气自回复。徒侣对面失，苔滑阻纡曲。纷吾身何托，暂憩云中屋。稍觉心魂安，更旷登临目。欹斜千山松，偃卧一径竹。莫漫嗟险艰，庶几惬幽独。入夜展道经，孤镫照人宿。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6c4a4a64bd7948d6a3c24508881e4eba","Step":0,"Verses":[{"Id":5924531,"Sentence":"越嶂探玉井，日照东林木。","Rank":0,"PoetryId":null,"Pinyin":"yuè zhàng tàn yù jing ，rì zhào dōng lǐn mù ","Tag":null,"Explanation":null,"English":null,"Sort":0,"Dynasty":"清"},{"Id":5924532,"Sentence":"云气生壁上，须臾荡虚谷。","Rank":0,"PoetryId":null,"Pinyin":"yún qì shēng bì shǎng ，xū yú dàng xū gǔ ","Tag":null,"Explanation":null,"English":null,"Sort":1,"Dynasty":"清"},{"Id":5924533,"Sentence":"爽籁激幽响，大雨一何速。","Rank":0,"PoetryId":null,"Pinyin":"shuǎng lài jī yōu xiǎng ，dà yǔ yī hé sù ","Tag":null,"Explanation":null,"English":null,"Sort":2,"Dynasty":"清"},{"Id":5924534,"Sentence":"群帝忽徕下，乘蹻纷相逐。","Rank":0,"PoetryId":null,"Pinyin":"qún dì hū lái xià ，chéng jiǎo fēn xiāng zhú ","Tag":null,"Explanation":null,"English":null,"Sort":3,"Dynasty":"清"},{"Id":5924535,"Sentence":"桂旗连宝羽，飘飘低以属。","Rank":0,"PoetryId":null,"Pinyin":"guì qǐ lián bǎo yǔ ，piāo piāo dī yi shǔ ","Tag":null,"Explanation":null,"English":null,"Sort":4,"Dynasty":"清"},{"Id":5924536,"Sentence":"天色变多端，一气自回复。","Rank":0,"PoetryId":null,"Pinyin":"tiān sè biàn duō duān ，yī qì zì huǐ fù ","Tag":null,"Explanation":null,"English":null,"Sort":5,"Dynasty":"清"},{"Id":5924537,"Sentence":"徒侣对面失，苔滑阻纡曲。","Rank":0,"PoetryId":null,"Pinyin":"tú lǚ duì miàn shī ，tāi huá zǔ yū qū ","Tag":null,"Explanation":null,"English":null,"Sort":6,"Dynasty":"清"},{"Id":5924538,"Sentence":"纷吾身何托，暂憩云中屋。","Rank":0,"PoetryId":null,"Pinyin":"fēn wú shēn hé tuō ，zàn qì yún zhōng wū ","Tag":null,"Explanation":null,"English":null,"Sort":7,"Dynasty":"清"},{"Id":5924539,"Sentence":"稍觉心魂安，更旷登临目。","Rank":0,"PoetryId":null,"Pinyin":"shāo jiào xīn hún ān ，gēng kuàng dēng lǐn mù ","Tag":null,"Explanation":null,"English":null,"Sort":8,"Dynasty":"清"},{"Id":5924540,"Sentence":"欹斜千山松，偃卧一径竹。","Rank":0,"PoetryId":null,"Pinyin":"jī xié qiān shān sōng ，yǎn wò yī jìng zhú ","Tag":null,"Explanation":null,"English":null,"Sort":9,"Dynasty":"清"},{"Id":5924541,"Sentence":"莫漫嗟险艰，庶几惬幽独。","Rank":0,"PoetryId":null,"Pinyin":"mò màn jiē xiǎn jiān ，shù jī qiè yōu dú ","Tag":null,"Explanation":null,"English":null,"Sort":10,"Dynasty":"清"},{"Id":5924542,"Sentence":"入夜展道经，孤镫照人宿。","Rank":0,"PoetryId":null,"Pinyin":"rù yè zhǎn dāo jīng ，gū dèng zhào rén sù ","Tag":null,"Explanation":null,"English":null,"Sort":11,"Dynasty":"清"}]}