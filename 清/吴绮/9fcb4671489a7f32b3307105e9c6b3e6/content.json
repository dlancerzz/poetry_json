{"Id":757450,"Title":"金菊对芙蓉 初冬集爱山台听雨和淡心尖韵","Dynasty":"清","Author":"吴绮","Context":"雁背云低，鹭肩风冷，新寒初压品帘。正花残短径，叶打空檐。登高已在重阳后，况潇潇、暮雨愁添。凭栏处，峰迷螺影，月暗犀尖。客有鲁直文潜。向芭蕉声里，捻断吟髯。念小山人散，桂老淮南。水嬉旧事浑难问，笑韩郎、句剩香奁。今宵醉把，彩笺同擘，金碗频拈。","PoertyType":null,"Cipai":"金菊对芙蓉","Status":1,"Rank":0,"Tag":null,"Explanation":null,"First":null,"Guid":"9fcb4671489a7f32b3307105e9c6b3e6","Step":0,"Verses":[{"Id":6013159,"Sentence":"雁背云低，鹭肩风冷，新寒初压品帘。","Rank":0,"PoetryId":null,"Pinyin":"yàn bēi yún dī ，lù jiān fēng lěng ，xīn hán chū yā pin lián ","Tag":null,"Explanation":null,"English":null,"Sort":0,"Dynasty":"清"},{"Id":6013160,"Sentence":"正花残短径，叶打空檐。","Rank":0,"PoetryId":null,"Pinyin":"zhēng huā cán duǎn jìng ，xié dá kōng yán ","Tag":null,"Explanation":null,"English":null,"Sort":1,"Dynasty":"清"},{"Id":6013161,"Sentence":"登高已在重阳后，况潇潇、暮雨愁添。","Rank":0,"PoetryId":null,"Pinyin":"dēng gāo yi zài chóng yáng hòu ，kuàng xiāo xiāo 、mù yǔ chóu tiān ","Tag":null,"Explanation":null,"English":null,"Sort":2,"Dynasty":"清"},{"Id":6013162,"Sentence":"凭栏处，峰迷螺影，月暗犀尖。","Rank":0,"PoetryId":null,"Pinyin":"pǐng lán chǔ ，fēng mī luó ying ，yuè àn xī jiān ","Tag":null,"Explanation":null,"English":null,"Sort":3,"Dynasty":"清"},{"Id":6013163,"Sentence":"客有鲁直文潜。","Rank":0,"PoetryId":null,"Pinyin":"kè yǒu lǔ zhǐ wén qián ","Tag":null,"Explanation":null,"English":null,"Sort":4,"Dynasty":"清"},{"Id":6013164,"Sentence":"向芭蕉声里，捻断吟髯。","Rank":0,"PoetryId":null,"Pinyin":"xiàng bā jiāo shēng li ，niǎn duàn yǐn rán ","Tag":null,"Explanation":null,"English":null,"Sort":5,"Dynasty":"清"},{"Id":6013165,"Sentence":"念小山人散，桂老淮南。","Rank":0,"PoetryId":null,"Pinyin":"niàn xiǎo shān rén sǎn ，guì lǎo huái nā ","Tag":null,"Explanation":null,"English":null,"Sort":6,"Dynasty":"清"},{"Id":6013166,"Sentence":"水嬉旧事浑难问，笑韩郎、句剩香奁。","Rank":0,"PoetryId":null,"Pinyin":"shui xī jìu shì hún nán wèn ，xiào hán láng 、gōu shèng xiāng lián ","Tag":null,"Explanation":null,"English":null,"Sort":7,"Dynasty":"清"},{"Id":6013167,"Sentence":"今宵醉把，彩笺同擘，金碗频拈。","Rank":0,"PoetryId":null,"Pinyin":"jīn xiāo zuì bǎ ，cǎi jiān tóng bò ，jīn wǎn pǐn niān ","Tag":null,"Explanation":null,"English":null,"Sort":8,"Dynasty":"清"}]}