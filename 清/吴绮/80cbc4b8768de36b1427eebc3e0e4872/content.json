{"Id":757421,"Title":"愁春未醒 春夜闻邻家度曲次文友赠青儿韵","Dynasty":"清","Author":"吴绮","Context":"梨云犹冻，鹤梦难成。是东风无赖、隔墙吹送六幺声。管急弦繁，子夜情教蜡炬生。仆原多恨，奈何频唤，不醉如酲。莫问娇娆，料他扇低，自是盈盈。想渡江、当年桃叶，啭比莺轻。此际凄凉，谢家月色满空庭。堪怜杜牧，青楼何处，薄幸留名。","PoertyType":null,"Cipai":"愁春未醒","Status":1,"Rank":0,"Tag":null,"Explanation":null,"First":null,"Guid":"80cbc4b8768de36b1427eebc3e0e4872","Step":0,"Verses":[{"Id":6012946,"Sentence":"梨云犹冻，鹤梦难成。","Rank":0,"PoetryId":null,"Pinyin":"lǐ yún yóu dòng ，hè mèng nán chéng ","Tag":null,"Explanation":null,"English":null,"Sort":0,"Dynasty":"清"},{"Id":6012947,"Sentence":"是东风无赖、隔墙吹送六幺声。","Rank":0,"PoetryId":null,"Pinyin":"shì dōng fēng mó lài 、gé qiáng chuī sòng lìu yāo shēng ","Tag":null,"Explanation":null,"English":null,"Sort":1,"Dynasty":"清"},{"Id":6012948,"Sentence":"管急弦繁，子夜情教蜡炬生。","Rank":0,"PoetryId":null,"Pinyin":"guǎn jǐ xián fán ，zi yè qǐng jiāo là jù shēng ","Tag":null,"Explanation":null,"English":null,"Sort":2,"Dynasty":"清"},{"Id":6012949,"Sentence":"仆原多恨，奈何频唤，不醉如酲。","Rank":0,"PoetryId":null,"Pinyin":"pū yuán duō hèn ，nài hé pǐn huàn ，bú zuì rú chéng ","Tag":null,"Explanation":null,"English":null,"Sort":3,"Dynasty":"清"},{"Id":6012950,"Sentence":"莫问娇娆，料他扇低，自是盈盈。","Rank":0,"PoetryId":null,"Pinyin":"mò wèn jiāo ráo ，liào tā shān dī ，zì shì yīng yīng ","Tag":null,"Explanation":null,"English":null,"Sort":4,"Dynasty":"清"},{"Id":6012951,"Sentence":"想渡江、当年桃叶，啭比莺轻。","Rank":0,"PoetryId":null,"Pinyin":"xiǎng dù jiāng 、dāng nián táo xié ，zhuàn bi yīng qīng ","Tag":null,"Explanation":null,"English":null,"Sort":5,"Dynasty":"清"},{"Id":6012952,"Sentence":"此际凄凉，谢家月色满空庭。","Rank":0,"PoetryId":null,"Pinyin":"ci jì qī liáng ，xiè gū yuè sè mǎn kōng tǐng ","Tag":null,"Explanation":null,"English":null,"Sort":6,"Dynasty":"清"},{"Id":6012953,"Sentence":"堪怜杜牧，青楼何处，薄幸留名。","Rank":0,"PoetryId":null,"Pinyin":"kān lián dù mù ，qīng lóu hé chǔ ，báo xìng lǐu mǐng ","Tag":null,"Explanation":null,"English":null,"Sort":7,"Dynasty":"清"}]}