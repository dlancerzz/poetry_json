{"Id":779685,"Title":"送女弟 其三","Dynasty":"清","Author":"黄遵宪","Context":"阿母性慈爱，爱汝如珍珠。一日三摩挲，未尝离须臾。今日送汝去，执手劳踟蹰。汝姑哀寡鹄，哀肠多郁纡。弟妹尚稚幼，呀呀求乳雏。太母持门户，人言胜丈夫。靡密计米盐，辛勤种瓜壶。一门多秀才，各自夸巾裾。粥粥扰群雌，申申詈女媭。汝须婉以顺，朝夕承欢娱。欢娱一以承，我心一以愉。待汝一月圆，归来话区区。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a3b2c27add8aa3ed970458709aab970c","Step":0,"Verses":[{"Id":6081664,"Sentence":"阿母性慈爱，爱汝如珍珠。","Rank":0,"PoetryId":null,"Pinyin":"ā mǔ xìng cǐ ài ，ài rǔ rú zhēn zhū ","Tag":null,"Explanation":null,"English":null,"Sort":0,"Dynasty":"清"},{"Id":6081665,"Sentence":"一日三摩挲，未尝离须臾。","Rank":0,"PoetryId":null,"Pinyin":"yī rì sān mā sā ，wèi cháng lǐ xū yú ","Tag":null,"Explanation":null,"English":null,"Sort":1,"Dynasty":"清"},{"Id":6081666,"Sentence":"今日送汝去，执手劳踟蹰。","Rank":0,"PoetryId":null,"Pinyin":"jīn rì sòng rǔ qù ，zhǐ shǒu láo chǐ chú ","Tag":null,"Explanation":null,"English":null,"Sort":2,"Dynasty":"清"},{"Id":6081667,"Sentence":"汝姑哀寡鹄，哀肠多郁纡。","Rank":0,"PoetryId":null,"Pinyin":"rǔ gū āi guǎ gǔ ，āi cháng duō yù yū ","Tag":null,"Explanation":null,"English":null,"Sort":3,"Dynasty":"清"},{"Id":6081668,"Sentence":"弟妹尚稚幼，呀呀求乳雏。","Rank":0,"PoetryId":null,"Pinyin":"dì mèi shàng zhì yòu ，yā yā qǐu rǔ chú ","Tag":null,"Explanation":null,"English":null,"Sort":4,"Dynasty":"清"},{"Id":6081669,"Sentence":"太母持门户，人言胜丈夫。","Rank":0,"PoetryId":null,"Pinyin":"tài mǔ chǐ mén hù ，rén yán shēng zhàng fū ","Tag":null,"Explanation":null,"English":null,"Sort":5,"Dynasty":"清"},{"Id":6081670,"Sentence":"靡密计米盐，辛勤种瓜壶。","Rank":0,"PoetryId":null,"Pinyin":"mǐ mì jì mi yán ，xīn qǐn chóng guā hú ","Tag":null,"Explanation":null,"English":null,"Sort":6,"Dynasty":"清"},{"Id":6081671,"Sentence":"一门多秀才，各自夸巾裾。","Rank":0,"PoetryId":null,"Pinyin":"yī mén duō xìu cái ，gě zì kuā jīn jū ","Tag":null,"Explanation":null,"English":null,"Sort":7,"Dynasty":"清"},{"Id":6081672,"Sentence":"粥粥扰群雌，申申詈女媭。","Rank":0,"PoetryId":null,"Pinyin":"yù yù rǎo qún cǐ ，shēn shēn lì nǚ xū ","Tag":null,"Explanation":null,"English":null,"Sort":8,"Dynasty":"清"},{"Id":6081673,"Sentence":"汝须婉以顺，朝夕承欢娱。","Rank":0,"PoetryId":null,"Pinyin":"rǔ xū wǎn yi shùn ，cháo xī chéng huān yú ","Tag":null,"Explanation":null,"English":null,"Sort":9,"Dynasty":"清"},{"Id":6081674,"Sentence":"欢娱一以承，我心一以愉。","Rank":0,"PoetryId":null,"Pinyin":"huān yú yī yi chéng ，wǒ xīn yī yi yú ","Tag":null,"Explanation":null,"English":null,"Sort":10,"Dynasty":"清"},{"Id":6081675,"Sentence":"待汝一月圆，归来话区区。","Rank":0,"PoetryId":null,"Pinyin":"dāi rǔ yī yuè yuán ，guī lái huà ōu ōu ","Tag":null,"Explanation":null,"English":null,"Sort":11,"Dynasty":"清"}]}