{"Id":779870,"Title":"锡兰岛卧佛 其二","Dynasty":"清","Author":"黄遵宪","Context":"浩浩象口水，流到殑伽山。遥望窣堵波，相约僧跻攀。中有卧佛像，丈六金身坚。右叠重累足，左握光明拳。虽具坚牢相，软过兜罗绵。水田脱净衣，鬊云堆华鬘。大青发屈蠡，围金耳垂环。就中白毫光，普照世大千。八十种好相，一一功德圆。是谁摄巧匠，上登忉利天。刻此牛头檀，妙到秋毫颠。或言佛涅槃，娑罗双树间。此即茶维地，斯语原讹传。惟佛有神力，高踞两山巅。至今双足迹，尚隔十由延。或言古无人，只有龙鬼仙。其后买珠人，渐次成市廛。此亦妄造语，有如野狐禅。实别经行地，与佛大有缘。参天贝多树，由此枝叶繁。独怪如来身，不坐千叶莲。既付金缕衣，何不一启颜？岂真津梁疲，老矣倦欲眠。如何沈沈睡，竟过三千年？","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5655072bce82c302a2d3afe221ed425e","Step":0,"Verses":[{"Id":6082753,"Sentence":"浩浩象口水，流到殑伽山。","Rank":0,"PoetryId":null,"Pinyin":"hào hào xiàng kǒu shui ，lǐu dào jìng gā shān ","Tag":null,"Explanation":null,"English":null,"Sort":0,"Dynasty":"清"},{"Id":6082754,"Sentence":"遥望窣堵波，相约僧跻攀。","Rank":0,"PoetryId":null,"Pinyin":"yáo wàng sū dǔ bō ，xiāng yāo sēng jī pān ","Tag":null,"Explanation":null,"English":null,"Sort":1,"Dynasty":"清"},{"Id":6082755,"Sentence":"中有卧佛像，丈六金身坚。","Rank":0,"PoetryId":null,"Pinyin":"zhōng yǒu wò fó xiàng ，zhàng lìu jīn shēn jiān ","Tag":null,"Explanation":null,"English":null,"Sort":2,"Dynasty":"清"},{"Id":6082756,"Sentence":"右叠重累足，左握光明拳。","Rank":0,"PoetryId":null,"Pinyin":"yòu dié chóng léi zú ，zuǒ wò guāng mǐng quán ","Tag":null,"Explanation":null,"English":null,"Sort":3,"Dynasty":"清"},{"Id":6082757,"Sentence":"虽具坚牢相，软过兜罗绵。","Rank":0,"PoetryId":null,"Pinyin":"suī jù jiān láo xiāng ，ruǎn guō dōu luó mián ","Tag":null,"Explanation":null,"English":null,"Sort":4,"Dynasty":"清"},{"Id":6082758,"Sentence":"水田脱净衣，鬊云堆华鬘。","Rank":0,"PoetryId":null,"Pinyin":"shui tián tuō jìng yī ，shùn yún duī huā mán ","Tag":null,"Explanation":null,"English":null,"Sort":5,"Dynasty":"清"},{"Id":6082759,"Sentence":"大青发屈蠡，围金耳垂环。","Rank":0,"PoetryId":null,"Pinyin":"dà qīng fā qū lǐ ，wéi jīn ěr chuǐ huán ","Tag":null,"Explanation":null,"English":null,"Sort":6,"Dynasty":"清"},{"Id":6082760,"Sentence":"就中白毫光，普照世大千。","Rank":0,"PoetryId":null,"Pinyin":"jìu zhōng bái háo guāng ，pǔ zhào shì dà qiān ","Tag":null,"Explanation":null,"English":null,"Sort":7,"Dynasty":"清"},{"Id":6082761,"Sentence":"八十种好相，一一功德圆。","Rank":0,"PoetryId":null,"Pinyin":"bā shǐ chóng hǎo xiāng ，yī yī gōng dé yuán ","Tag":null,"Explanation":null,"English":null,"Sort":8,"Dynasty":"清"},{"Id":6082762,"Sentence":"是谁摄巧匠，上登忉利天。","Rank":0,"PoetryId":null,"Pinyin":"shì shéi shè qiǎo jiàng ，shǎng dēng dāo lì tiān ","Tag":null,"Explanation":null,"English":null,"Sort":9,"Dynasty":"清"},{"Id":6082763,"Sentence":"刻此牛头檀，妙到秋毫颠。","Rank":0,"PoetryId":null,"Pinyin":"kè ci nǐu tóu tán ，miào dào qīu háo diān ","Tag":null,"Explanation":null,"English":null,"Sort":10,"Dynasty":"清"},{"Id":6082764,"Sentence":"或言佛涅槃，娑罗双树间。","Rank":0,"PoetryId":null,"Pinyin":"huò yán fó niè pán ，suō luó shuāng shù jiān ","Tag":null,"Explanation":null,"English":null,"Sort":11,"Dynasty":"清"},{"Id":6082765,"Sentence":"此即茶维地，斯语原讹传。","Rank":0,"PoetryId":null,"Pinyin":"ci jǐ chá wéi 地，sī yǔ yuán é chuán ","Tag":null,"Explanation":null,"English":null,"Sort":12,"Dynasty":"清"},{"Id":6082766,"Sentence":"惟佛有神力，高踞两山巅。","Rank":0,"PoetryId":null,"Pinyin":"wéi fó yǒu shén lì ，gāo jù liǎng shān diān ","Tag":null,"Explanation":null,"English":null,"Sort":13,"Dynasty":"清"},{"Id":6082767,"Sentence":"至今双足迹，尚隔十由延。","Rank":0,"PoetryId":null,"Pinyin":"zhì jīn shuāng zú jì ，shàng gé shǐ yóu yán ","Tag":null,"Explanation":null,"English":null,"Sort":14,"Dynasty":"清"},{"Id":6082768,"Sentence":"或言古无人，只有龙鬼仙。","Rank":0,"PoetryId":null,"Pinyin":"huò yán gǔ mó rén ，zhī yǒu lóng gui xiān ","Tag":null,"Explanation":null,"English":null,"Sort":15,"Dynasty":"清"},{"Id":6082769,"Sentence":"其后买珠人，渐次成市廛。","Rank":0,"PoetryId":null,"Pinyin":"jī hòu mǎi zhū rén ，jiān cì chéng shì chán ","Tag":null,"Explanation":null,"English":null,"Sort":16,"Dynasty":"清"},{"Id":6082770,"Sentence":"此亦妄造语，有如野狐禅。","Rank":0,"PoetryId":null,"Pinyin":"ci yì wàng zào yǔ ，yǒu rú yě hú chán ","Tag":null,"Explanation":null,"English":null,"Sort":17,"Dynasty":"清"},{"Id":6082771,"Sentence":"实别经行地，与佛大有缘。","Rank":0,"PoetryId":null,"Pinyin":"shǐ bié jīng háng 地，yú fó dà yǒu yuán ","Tag":null,"Explanation":null,"English":null,"Sort":18,"Dynasty":"清"},{"Id":6082772,"Sentence":"参天贝多树，由此枝叶繁。","Rank":0,"PoetryId":null,"Pinyin":"cān tiān bèi duō shù ，yóu ci zhī xié fán ","Tag":null,"Explanation":null,"English":null,"Sort":19,"Dynasty":"清"},{"Id":6082773,"Sentence":"独怪如来身，不坐千叶莲。","Rank":0,"PoetryId":null,"Pinyin":"dú guài rú lái shēn ，bú zuò qiān xié lián ","Tag":null,"Explanation":null,"English":null,"Sort":20,"Dynasty":"清"},{"Id":6082774,"Sentence":"既付金缕衣，何不一启颜？","Rank":0,"PoetryId":null,"Pinyin":"jì fù jīn lǚ yī ，hé bú yī qi yán ","Tag":null,"Explanation":null,"English":null,"Sort":21,"Dynasty":"清"},{"Id":6082775,"Sentence":"岂真津梁疲，老矣倦欲眠。","Rank":0,"PoetryId":null,"Pinyin":"qi zhēn jīn liáng pǐ ，lǎo yi juàn yù mián ","Tag":null,"Explanation":null,"English":null,"Sort":22,"Dynasty":"清"},{"Id":6082776,"Sentence":"如何沈沈睡，竟过三千年？","Rank":0,"PoetryId":null,"Pinyin":"rú hé shěn shěn shuì ，jìng guō sān qiān nián ","Tag":null,"Explanation":null,"English":null,"Sort":23,"Dynasty":"清"}]}