{"Id":737944,"Title":"戒坛古松歌","Dynasty":"清","Author":"洪亮吉","Context":"沿山西行日光断，一松如龙黑天半。松根一龙干九龙，欲攫台殿凌虚空。虬枝北出风力驶，五里亭边落松子。苍然一顶常宿云，巢鹤不敢呼其群。枝蟠入石石不知，石窾常见生灵芝。年深力厚触山破，根断犹穿北山过。客行破晓即看松，高下楼阁清光中。南枝迎阳日气浓，北枝腊雪犹未融。倦时眠松根，醒时看松色。山僧爱松亦如客，隔岁松花饷人食。一株旁倚态亦奇，偃盖静觉春阴移。复有一株云气重，一风微吹干俱动。其余八九纵复横，倾耳总作龙吟声。初唐武德至今远，山古寺古涛声平。我留三宿非爱山，松下百匝偏忘还。君不见看松如我亦无两，黄海终南各千丈。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"bbd7b2eef1c13b40422a990aaa49da92","Step":0,"Verses":[{"Id":5500575,"Sentence":"苍然一顶常宿云，巢鹤不敢呼其群。","Rank":0,"PoetryId":null,"Pinyin":"cāng rán yī ding cháng sù yún ，cháo hè bú gǎn hū jī qún ","Tag":null,"Explanation":null,"English":null,"Sort":3,"Dynasty":"清"},{"Id":5500578,"Sentence":"客行破晓即看松，高下楼阁清光中。","Rank":0,"PoetryId":null,"Pinyin":"kè háng pò xiǎo jǐ kān sōng ，gāo xià lóu gé qīng guāng zhōng ","Tag":null,"Explanation":null,"English":null,"Sort":6,"Dynasty":"清"},{"Id":5500587,"Sentence":"君不见看松如我亦无两，黄海终南各千丈。","Rank":0,"PoetryId":null,"Pinyin":"jūn bú jiàn kān sōng rú wǒ yì mó liǎng ，huáng hǎi zhōng nā gě qiān zhàng ","Tag":null,"Explanation":null,"English":null,"Sort":15,"Dynasty":"清"},{"Id":5500572,"Sentence":"沿山西行日光断，一松如龙黑天半。","Rank":0,"PoetryId":null,"Pinyin":"yán shān xī háng rì guāng duàn ，yī sōng rú lóng hēi tiān bàn ","Tag":null,"Explanation":null,"English":null,"Sort":0,"Dynasty":"清"},{"Id":5500573,"Sentence":"松根一龙干九龙，欲攫台殿凌虚空。","Rank":0,"PoetryId":null,"Pinyin":"sōng gēn yī lóng gān jiu lóng ，yù jué tāi diàn līng xū kōng ","Tag":null,"Explanation":null,"English":null,"Sort":1,"Dynasty":"清"},{"Id":5500574,"Sentence":"虬枝北出风力驶，五里亭边落松子。","Rank":0,"PoetryId":null,"Pinyin":"qǐu zhī běi chū fēng lì shi ，wǔ li tǐng biān là sōng zi ","Tag":null,"Explanation":null,"English":null,"Sort":2,"Dynasty":"清"},{"Id":5500576,"Sentence":"枝蟠入石石不知，石窾常见生灵芝。","Rank":0,"PoetryId":null,"Pinyin":"zhī pán rù dàn dàn bú zhī ，dàn kuǎn cháng jiàn shēng lǐng zhī ","Tag":null,"Explanation":null,"English":null,"Sort":4,"Dynasty":"清"},{"Id":5500577,"Sentence":"年深力厚触山破，根断犹穿北山过。","Rank":0,"PoetryId":null,"Pinyin":"nián shēn lì hòu chù shān pò ，gēn duàn yóu chuān běi shān guō ","Tag":null,"Explanation":null,"English":null,"Sort":5,"Dynasty":"清"},{"Id":5500579,"Sentence":"南枝迎阳日气浓，北枝腊雪犹未融。","Rank":0,"PoetryId":null,"Pinyin":"nā zhī yǐng yáng rì qì nóng ，běi zhī là xuě yóu wèi róng ","Tag":null,"Explanation":null,"English":null,"Sort":7,"Dynasty":"清"},{"Id":5500580,"Sentence":"倦时眠松根，醒时看松色。","Rank":0,"PoetryId":null,"Pinyin":"juàn shǐ mián sōng gēn ，xing shǐ kān sōng sè ","Tag":null,"Explanation":null,"English":null,"Sort":8,"Dynasty":"清"},{"Id":5500581,"Sentence":"山僧爱松亦如客，隔岁松花饷人食。","Rank":0,"PoetryId":null,"Pinyin":"shān sēng ài sōng yì rú kè ，gé suì sōng huā xiǎng rén shǐ ","Tag":null,"Explanation":null,"English":null,"Sort":9,"Dynasty":"清"},{"Id":5500582,"Sentence":"一株旁倚态亦奇，偃盖静觉春阴移。","Rank":0,"PoetryId":null,"Pinyin":"yī zhū páng yi tài yì jī ，yǎn gài jìng jiào chūn yīn yǐ ","Tag":null,"Explanation":null,"English":null,"Sort":10,"Dynasty":"清"},{"Id":5500583,"Sentence":"复有一株云气重，一风微吹干俱动。","Rank":0,"PoetryId":null,"Pinyin":"fù yǒu yī zhū yún qì chóng ，yī fēng wēi chuī gān jū dòng ","Tag":null,"Explanation":null,"English":null,"Sort":11,"Dynasty":"清"},{"Id":5500584,"Sentence":"其余八九纵复横，倾耳总作龙吟声。","Rank":0,"PoetryId":null,"Pinyin":"jī yú bā jiu zòng fù héng ，qīng ěr zǒng zuō lóng yǐn shēng ","Tag":null,"Explanation":null,"English":null,"Sort":12,"Dynasty":"清"},{"Id":5500585,"Sentence":"初唐武德至今远，山古寺古涛声平。","Rank":0,"PoetryId":null,"Pinyin":"chū táng wǔ dé zhì jīn yuǎn ，shān gǔ sì gǔ tāo shēng pǐng ","Tag":null,"Explanation":null,"English":null,"Sort":13,"Dynasty":"清"},{"Id":5500586,"Sentence":"我留三宿非爱山，松下百匝偏忘还。","Rank":0,"PoetryId":null,"Pinyin":"wǒ lǐu sān sù fēi ài shān ，sōng xià bǎi zā piān wàng hái ","Tag":null,"Explanation":null,"English":null,"Sort":14,"Dynasty":"清"}]}