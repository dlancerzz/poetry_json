{"Id":716554,"Title":"警志诗","Dynasty":"清","Author":"施闰章","Context":"洋洋景运，六辔徂流。尔征尔迈，不我眷留。维帝赉予，靡德不具。既具既完，逝不我顾。拾穗虽利，不如躬耕。束炬夜驰，不如早行。鸱争腐鼠，凤餐竹食。翔视千仞，下罕雏匹。懿我祖考，争道策骥。腹我目我，遑敢陨坠。昔游东鲁，摄衣孔庭。俯仰瞻听，实迩仪型。匪哀匪慕，泣涕如雨。怆如亡子，初见父母。轨臻回赐，文企姬秦。不惭爝火，持照千春。陨霜警木，世难厉德。怀璧负途，智士不惑。猿则穴果，獭则祭鱼。谁为令人，不勤是图。皇皇朝夕，望晷心栗。如岸斯崩，如虎将咥。冉苦抱疴，颜不待耇。敬尔良时，并宵作昼。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2abbc773c8532de5c1f05aff7649fa07","Step":0,"Verses":[{"Id":5898260,"Sentence":"洋洋景运，六辔徂流。","Rank":0,"PoetryId":null,"Pinyin":"xiáng xiáng jing yùn ，lìu pèi cú lǐu ","Tag":null,"Explanation":null,"English":null,"Sort":0,"Dynasty":"清"},{"Id":5898261,"Sentence":"尔征尔迈，不我眷留。","Rank":0,"PoetryId":null,"Pinyin":"ěr zhēng ěr mài ，bú wǒ juàn lǐu ","Tag":null,"Explanation":null,"English":null,"Sort":1,"Dynasty":"清"},{"Id":5898262,"Sentence":"维帝赉予，靡德不具。","Rank":0,"PoetryId":null,"Pinyin":"wéi dì lài yú ，mǐ dé bú jù ","Tag":null,"Explanation":null,"English":null,"Sort":2,"Dynasty":"清"},{"Id":5898263,"Sentence":"既具既完，逝不我顾。","Rank":0,"PoetryId":null,"Pinyin":"jì jù jì wán ，shì bú wǒ gù ","Tag":null,"Explanation":null,"English":null,"Sort":3,"Dynasty":"清"},{"Id":5898264,"Sentence":"拾穗虽利，不如躬耕。","Rank":0,"PoetryId":null,"Pinyin":"shè suì suī lì ，bú rú gōng gēng ","Tag":null,"Explanation":null,"English":null,"Sort":4,"Dynasty":"清"},{"Id":5898265,"Sentence":"束炬夜驰，不如早行。","Rank":0,"PoetryId":null,"Pinyin":"shù jù yè chǐ ，bú rú zǎo háng ","Tag":null,"Explanation":null,"English":null,"Sort":5,"Dynasty":"清"},{"Id":5898266,"Sentence":"鸱争腐鼠，凤餐竹食。","Rank":0,"PoetryId":null,"Pinyin":"chī zhēng fǔ shǔ ，fèng cān zhú shǐ ","Tag":null,"Explanation":null,"English":null,"Sort":6,"Dynasty":"清"},{"Id":5898267,"Sentence":"翔视千仞，下罕雏匹。","Rank":0,"PoetryId":null,"Pinyin":"xiáng shì qiān rèn ，xià hǎn chú pi ","Tag":null,"Explanation":null,"English":null,"Sort":7,"Dynasty":"清"},{"Id":5898268,"Sentence":"懿我祖考，争道策骥。","Rank":0,"PoetryId":null,"Pinyin":"yì wǒ zǔ kǎo ，zhēng dāo cè jì ","Tag":null,"Explanation":null,"English":null,"Sort":8,"Dynasty":"清"},{"Id":5898269,"Sentence":"腹我目我，遑敢陨坠。","Rank":0,"PoetryId":null,"Pinyin":"fù wǒ mù wǒ ，huáng gǎn yǔn zhuì ","Tag":null,"Explanation":null,"English":null,"Sort":9,"Dynasty":"清"},{"Id":5898270,"Sentence":"昔游东鲁，摄衣孔庭。","Rank":0,"PoetryId":null,"Pinyin":"xī yóu dōng lǔ ，shè yī kǒng tǐng ","Tag":null,"Explanation":null,"English":null,"Sort":10,"Dynasty":"清"},{"Id":5898271,"Sentence":"俯仰瞻听，实迩仪型。","Rank":0,"PoetryId":null,"Pinyin":"fǔ yǎng zhān tīng ，shǐ ěr yǐ xǐng ","Tag":null,"Explanation":null,"English":null,"Sort":11,"Dynasty":"清"},{"Id":5898272,"Sentence":"匪哀匪慕，泣涕如雨。","Rank":0,"PoetryId":null,"Pinyin":"fěi āi fěi mù ，qì tì rú yǔ ","Tag":null,"Explanation":null,"English":null,"Sort":12,"Dynasty":"清"},{"Id":5898273,"Sentence":"怆如亡子，初见父母。","Rank":0,"PoetryId":null,"Pinyin":"chuàng rú wáng zi ，chū jiàn fǔ mǔ ","Tag":null,"Explanation":null,"English":null,"Sort":13,"Dynasty":"清"},{"Id":5898274,"Sentence":"轨臻回赐，文企姬秦。","Rank":0,"PoetryId":null,"Pinyin":"gui zhēn huǐ cì ，wén qi jī qǐn ","Tag":null,"Explanation":null,"English":null,"Sort":14,"Dynasty":"清"},{"Id":5898275,"Sentence":"不惭爝火，持照千春。","Rank":0,"PoetryId":null,"Pinyin":"bú cán jué huǒ ，chǐ zhào qiān chūn ","Tag":null,"Explanation":null,"English":null,"Sort":15,"Dynasty":"清"},{"Id":5898276,"Sentence":"陨霜警木，世难厉德。","Rank":0,"PoetryId":null,"Pinyin":"yǔn shuāng jing mù ，shì nán lì dé ","Tag":null,"Explanation":null,"English":null,"Sort":16,"Dynasty":"清"},{"Id":5898277,"Sentence":"怀璧负途，智士不惑。","Rank":0,"PoetryId":null,"Pinyin":"huái bì fù tú ，zhì shì bú huò ","Tag":null,"Explanation":null,"English":null,"Sort":17,"Dynasty":"清"},{"Id":5898278,"Sentence":"猿则穴果，獭则祭鱼。","Rank":0,"PoetryId":null,"Pinyin":"yuán zé xué guǒ ，tǎ zé jì yú ","Tag":null,"Explanation":null,"English":null,"Sort":18,"Dynasty":"清"},{"Id":5898279,"Sentence":"谁为令人，不勤是图。","Rank":0,"PoetryId":null,"Pinyin":"shéi wéi ling rén ，bú qǐn shì tú ","Tag":null,"Explanation":null,"English":null,"Sort":19,"Dynasty":"清"},{"Id":5898280,"Sentence":"皇皇朝夕，望晷心栗。","Rank":0,"PoetryId":null,"Pinyin":"huáng huáng cháo xī ，wàng gui xīn lì ","Tag":null,"Explanation":null,"English":null,"Sort":20,"Dynasty":"清"},{"Id":5898281,"Sentence":"如岸斯崩，如虎将咥。","Rank":0,"PoetryId":null,"Pinyin":"rú àn sī bēng ，rú hū jiāng dié ","Tag":null,"Explanation":null,"English":null,"Sort":21,"Dynasty":"清"},{"Id":5898282,"Sentence":"冉苦抱疴，颜不待耇。","Rank":0,"PoetryId":null,"Pinyin":"rǎn kǔ bào kē ，yán bú dāi gǒu ","Tag":null,"Explanation":null,"English":null,"Sort":22,"Dynasty":"清"},{"Id":5898283,"Sentence":"敬尔良时，并宵作昼。","Rank":0,"PoetryId":null,"Pinyin":"jìng ěr liáng shǐ ，bīng xiāo zuō zhòu ","Tag":null,"Explanation":null,"English":null,"Sort":23,"Dynasty":"清"}]}