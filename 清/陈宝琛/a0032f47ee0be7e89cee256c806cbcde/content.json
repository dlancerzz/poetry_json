{"Id":825704,"Title":"检蒉斋手札怆然有感","Dynasty":"清","Author":"陈宝琛","Context":"人寿不如纸，何论命厚薄。手书积卅年，斩若墨新著。行藏细事耳，胶漆吾与若。所憾廿载中，囚置一涯各。会话何匆匆，命驾复虚诺。早知但一面，悔不十日醵。凭棺邈山河，归梦更安托？发箧向风檐，瞿然九原作。君才十倍我，而气亦倍之。等閒弄笔札，时复杂怒嬉。东坡乃天人，群怪吠故宜。只惜元祐政，厮坏无一遗。颇亦怼君激，何妨少委蛇。胡为料虎头？一斥濒九危。世运实丁此，陆沈坐咎谁？兹境恍昨昔，三复涕涟洏。平生针芥处，哀乐常过人。竹坡最坦率，君亦纯任真。匪独君亲际，急友时忘身。吾门有黄童，血性君所亲。独行无党锢，自喜德有邻。一别各异路，心绪随飙尘。书来辄相语，为念遗孤贫。今君复舍去，四顾谁我陈？入江殊草草，一酹便告归。悲君复私慰，有子逾苏瑰。遗书苦裒辑，枉札远见咨。语长心弥重，想见趋庭时。定文吾岂任，后死责焉辞？故知是鳞爪，龙性存几希。检此趣移写，先以塞孝思。与君同戊申，百岁已过半。桑榆纵及收，横流浩无岸。岂惟仓颉泣，姬孔亦流叹。世方无夷吾，被发但坐看。多君注管书，不朽出忧患。奈何传世业，期勖及樗散？往者不可追，来日更谁谏？衰病空倚楼，从今断江雁。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a0032f47ee0be7e89cee256c806cbcde","Step":0,"Verses":[{"Id":5793740,"Sentence":"书来辄相语，为念遗孤贫。","Rank":0,"PoetryId":null,"Pinyin":"shū lái zhé xiāng yǔ ，wéi niàn wèi gū pǐn ","Tag":null,"Explanation":null,"English":null,"Sort":23,"Dynasty":"清"},{"Id":5793748,"Sentence":"检此趣移写，先以塞孝思。","Rank":0,"PoetryId":null,"Pinyin":"jiǎn ci qù yǐ xiě ，xiān yi sāi xiào sāi ","Tag":null,"Explanation":null,"English":null,"Sort":31,"Dynasty":"清"},{"Id":5793730,"Sentence":"胡为料虎头？","Rank":0,"PoetryId":null,"Pinyin":"hú wéi liào hū tóu ","Tag":null,"Explanation":null,"English":null,"Sort":13,"Dynasty":"清"},{"Id":5793731,"Sentence":"一斥濒九危。","Rank":0,"PoetryId":null,"Pinyin":"yī chì bīn jiu wēi ","Tag":null,"Explanation":null,"English":null,"Sort":14,"Dynasty":"清"},{"Id":5793717,"Sentence":"人寿不如纸，何论命厚薄。","Rank":0,"PoetryId":null,"Pinyin":"rén shòu bú rú zhi ，hé lún mìng hòu báo ","Tag":null,"Explanation":null,"English":null,"Sort":0,"Dynasty":"清"},{"Id":5793718,"Sentence":"手书积卅年，斩若墨新著。","Rank":0,"PoetryId":null,"Pinyin":"shǒu shū jī sà nián ，zhǎn rě mò xīn 著","Tag":null,"Explanation":null,"English":null,"Sort":1,"Dynasty":"清"},{"Id":5793719,"Sentence":"行藏细事耳，胶漆吾与若。","Rank":0,"PoetryId":null,"Pinyin":"háng cáng xì shì ěr ，jiāo qī wú yú rě ","Tag":null,"Explanation":null,"English":null,"Sort":2,"Dynasty":"清"},{"Id":5793720,"Sentence":"所憾廿载中，囚置一涯各。","Rank":0,"PoetryId":null,"Pinyin":"suǒ hàn niàn zǎi zhōng ，qǐu zhì yī yá gě ","Tag":null,"Explanation":null,"English":null,"Sort":3,"Dynasty":"清"},{"Id":5793721,"Sentence":"会话何匆匆，命驾复虚诺。","Rank":0,"PoetryId":null,"Pinyin":"huì huà hé cōng cōng ，mìng jià fù xū nuò ","Tag":null,"Explanation":null,"English":null,"Sort":4,"Dynasty":"清"},{"Id":5793722,"Sentence":"早知但一面，悔不十日醵。","Rank":0,"PoetryId":null,"Pinyin":"zǎo zhī dàn yī miàn ，hui bú shǐ rì jù ","Tag":null,"Explanation":null,"English":null,"Sort":5,"Dynasty":"清"},{"Id":5793723,"Sentence":"凭棺邈山河，归梦更安托？","Rank":0,"PoetryId":null,"Pinyin":"pǐng guān miǎo shān hé ，guī mèng gēng ān tuō ","Tag":null,"Explanation":null,"English":null,"Sort":6,"Dynasty":"清"},{"Id":5793724,"Sentence":"发箧向风檐，瞿然九原作。","Rank":0,"PoetryId":null,"Pinyin":"fā qiè xiàng fēng yán ，jù rán jiu yuán zuō ","Tag":null,"Explanation":null,"English":null,"Sort":7,"Dynasty":"清"},{"Id":5793725,"Sentence":"君才十倍我，而气亦倍之。","Rank":0,"PoetryId":null,"Pinyin":"jūn cái shǐ bèi wǒ ，ér qì yì bèi zhī ","Tag":null,"Explanation":null,"English":null,"Sort":8,"Dynasty":"清"},{"Id":5793726,"Sentence":"等閒弄笔札，时复杂怒嬉。","Rank":0,"PoetryId":null,"Pinyin":"děng jiān lòng bi zhá ，shǐ fù zá nù xī ","Tag":null,"Explanation":null,"English":null,"Sort":9,"Dynasty":"清"},{"Id":5793727,"Sentence":"东坡乃天人，群怪吠故宜。","Rank":0,"PoetryId":null,"Pinyin":"dōng pō nǎi tiān rén ，qún guài fèi gù yǐ ","Tag":null,"Explanation":null,"English":null,"Sort":10,"Dynasty":"清"},{"Id":5793728,"Sentence":"只惜元祐政，厮坏无一遗。","Rank":0,"PoetryId":null,"Pinyin":"zhī xī yuán yòu zhèng ，sī huài mó yī wèi ","Tag":null,"Explanation":null,"English":null,"Sort":11,"Dynasty":"清"},{"Id":5793729,"Sentence":"颇亦怼君激，何妨少委蛇。","Rank":0,"PoetryId":null,"Pinyin":"pō yì duì jūn jī ，hé fāng shǎo wēi shé ","Tag":null,"Explanation":null,"English":null,"Sort":12,"Dynasty":"清"},{"Id":5793732,"Sentence":"世运实丁此，陆沈坐咎谁？","Rank":0,"PoetryId":null,"Pinyin":"shì yùn shǐ dīng ci ，lìu shěn zuò jìu shéi ","Tag":null,"Explanation":null,"English":null,"Sort":15,"Dynasty":"清"},{"Id":5793733,"Sentence":"兹境恍昨昔，三复涕涟洏。","Rank":0,"PoetryId":null,"Pinyin":"cǐ jìng huǎng zuó xī ，sān fù tì lián ér ","Tag":null,"Explanation":null,"English":null,"Sort":16,"Dynasty":"清"},{"Id":5793734,"Sentence":"平生针芥处，哀乐常过人。","Rank":0,"PoetryId":null,"Pinyin":"pǐng shēng zhēn gài chǔ ，āi lè cháng guō rén ","Tag":null,"Explanation":null,"English":null,"Sort":17,"Dynasty":"清"},{"Id":5793735,"Sentence":"竹坡最坦率，君亦纯任真。","Rank":0,"PoetryId":null,"Pinyin":"zhú pō zuì tǎn lǜ ，jūn yì chún rén zhēn ","Tag":null,"Explanation":null,"English":null,"Sort":18,"Dynasty":"清"},{"Id":5793736,"Sentence":"匪独君亲际，急友时忘身。","Rank":0,"PoetryId":null,"Pinyin":"fěi dú jūn qīn jì ，jǐ yǒu shǐ wàng shēn ","Tag":null,"Explanation":null,"English":null,"Sort":19,"Dynasty":"清"},{"Id":5793737,"Sentence":"吾门有黄童，血性君所亲。","Rank":0,"PoetryId":null,"Pinyin":"wú mén yǒu huáng tóng ，xiě xìng jūn suǒ qīn ","Tag":null,"Explanation":null,"English":null,"Sort":20,"Dynasty":"清"},{"Id":5793738,"Sentence":"独行无党锢，自喜德有邻。","Rank":0,"PoetryId":null,"Pinyin":"dú háng mó dǎng gù ，zì xi dé yǒu lǐn ","Tag":null,"Explanation":null,"English":null,"Sort":21,"Dynasty":"清"},{"Id":5793739,"Sentence":"一别各异路，心绪随飙尘。","Rank":0,"PoetryId":null,"Pinyin":"yī bié gě yì lù ，xīn xù suǐ biāo chén ","Tag":null,"Explanation":null,"English":null,"Sort":22,"Dynasty":"清"},{"Id":5793741,"Sentence":"今君复舍去，四顾谁我陈？","Rank":0,"PoetryId":null,"Pinyin":"jīn jūn fù shě qù ，sì gù shéi wǒ chén ","Tag":null,"Explanation":null,"English":null,"Sort":24,"Dynasty":"清"},{"Id":5793742,"Sentence":"入江殊草草，一酹便告归。","Rank":0,"PoetryId":null,"Pinyin":"rù jiāng shū cǎo cǎo ，yī lèi biàn gào guī ","Tag":null,"Explanation":null,"English":null,"Sort":25,"Dynasty":"清"},{"Id":5793743,"Sentence":"悲君复私慰，有子逾苏瑰。","Rank":0,"PoetryId":null,"Pinyin":"bēi jūn fù sī wèi ，yǒu zi yú sū guī ","Tag":null,"Explanation":null,"English":null,"Sort":26,"Dynasty":"清"},{"Id":5793744,"Sentence":"遗书苦裒辑，枉札远见咨。","Rank":0,"PoetryId":null,"Pinyin":"wèi shū kǔ póu jǐ ，wǎng zhá yuǎn jiàn zī ","Tag":null,"Explanation":null,"English":null,"Sort":27,"Dynasty":"清"},{"Id":5793745,"Sentence":"语长心弥重，想见趋庭时。","Rank":0,"PoetryId":null,"Pinyin":"yǔ cháng xīn mǐ chóng ，xiǎng jiàn qū tǐng shǐ ","Tag":null,"Explanation":null,"English":null,"Sort":28,"Dynasty":"清"},{"Id":5793746,"Sentence":"定文吾岂任，后死责焉辞？","Rank":0,"PoetryId":null,"Pinyin":"dìng wén wú qi rén ，hòu si zé yān cǐ ","Tag":null,"Explanation":null,"English":null,"Sort":29,"Dynasty":"清"},{"Id":5793747,"Sentence":"故知是鳞爪，龙性存几希。","Rank":0,"PoetryId":null,"Pinyin":"gù zhī shì lǐn zhǎo ，lóng xìng cún jī xī ","Tag":null,"Explanation":null,"English":null,"Sort":30,"Dynasty":"清"},{"Id":5793749,"Sentence":"与君同戊申，百岁已过半。","Rank":0,"PoetryId":null,"Pinyin":"yú jūn tóng wù shēn ，bǎi suì yi guō bàn ","Tag":null,"Explanation":null,"English":null,"Sort":32,"Dynasty":"清"},{"Id":5793750,"Sentence":"桑榆纵及收，横流浩无岸。","Rank":0,"PoetryId":null,"Pinyin":"sāng yú zòng jǐ shōu ，héng lǐu hào mó àn ","Tag":null,"Explanation":null,"English":null,"Sort":33,"Dynasty":"清"},{"Id":5793751,"Sentence":"岂惟仓颉泣，姬孔亦流叹。","Rank":0,"PoetryId":null,"Pinyin":"qi wéi cāng jié qì ，jī kǒng yì lǐu tàn ","Tag":null,"Explanation":null,"English":null,"Sort":34,"Dynasty":"清"},{"Id":5793752,"Sentence":"世方无夷吾，被发但坐看。","Rank":0,"PoetryId":null,"Pinyin":"shì fāng mó yǐ wú ，bèi fā dàn zuò kān ","Tag":null,"Explanation":null,"English":null,"Sort":35,"Dynasty":"清"},{"Id":5793753,"Sentence":"多君注管书，不朽出忧患。","Rank":0,"PoetryId":null,"Pinyin":"duō jūn zhù guǎn shū ，bú xiu chū yōu huàn ","Tag":null,"Explanation":null,"English":null,"Sort":36,"Dynasty":"清"},{"Id":5793754,"Sentence":"奈何传世业，期勖及樗散？","Rank":0,"PoetryId":null,"Pinyin":"nài hé chuán shì yè ，jī xù jǐ chū sǎn ","Tag":null,"Explanation":null,"English":null,"Sort":37,"Dynasty":"清"},{"Id":5793755,"Sentence":"往者不可追，来日更谁谏？","Rank":0,"PoetryId":null,"Pinyin":"wǎng zhě bú kě zhuī ，lái rì gēng shéi jiàn ","Tag":null,"Explanation":null,"English":null,"Sort":38,"Dynasty":"清"},{"Id":5793756,"Sentence":"衰病空倚楼，从今断江雁。","Rank":0,"PoetryId":null,"Pinyin":"cuī bìng kōng yi lóu ，cóng jīn duàn jiāng yàn ","Tag":null,"Explanation":null,"English":null,"Sort":39,"Dynasty":"清"}]}