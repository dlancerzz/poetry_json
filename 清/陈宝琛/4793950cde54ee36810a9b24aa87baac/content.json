{"Id":824673,"Title":"题刘云樵封翁草书陶诗","Dynasty":"清","Author":"陈宝琛","Context":"庐山维岳孰与高？介立千载浔阳陶。寄奴未篡赋归去，寄兴于菊兼浊醪。食薇饮水抱兹独，义在桑海安所逃？杜陵讵会责子意，正似愚叟期儿曹。先生行藏颇髣髴，式谷顾欲侪伊咎。写经抗希赞五孝，此集取譬灵均骚。满楼海色昔造请，亲接杖屦看挥毫。停云同昏弥八表，何日洗甲名建櫜？报韩一击疏可惜，终佐天授师六韬。刑天精卫志故在，笑谢世士论枯膏。会携笔砚就五老，追话游迹大小劳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4793950cde54ee36810a9b24aa87baac","Step":0,"Verses":[{"Id":5791055,"Sentence":"庐山维岳孰与高？","Rank":0,"PoetryId":null,"Pinyin":"lú shān wéi yuè shú yú gāo ","Tag":null,"Explanation":null,"English":null,"Sort":0,"Dynasty":"清"},{"Id":5791056,"Sentence":"介立千载浔阳陶。","Rank":0,"PoetryId":null,"Pinyin":"jiè lì qiān zǎi xún yáng táo ","Tag":null,"Explanation":null,"English":null,"Sort":1,"Dynasty":"清"},{"Id":5791057,"Sentence":"寄奴未篡赋归去，寄兴于菊兼浊醪。","Rank":0,"PoetryId":null,"Pinyin":"jì nú wèi cuàn fù guī qù ，jì xīng yú jú jiān zhuó láo ","Tag":null,"Explanation":null,"English":null,"Sort":2,"Dynasty":"清"},{"Id":5791058,"Sentence":"食薇饮水抱兹独，义在桑海安所逃？","Rank":0,"PoetryId":null,"Pinyin":"shǐ wēi yin shui bào cǐ dú ，yǐ zài sāng hǎi ān suǒ táo ","Tag":null,"Explanation":null,"English":null,"Sort":3,"Dynasty":"清"},{"Id":5791059,"Sentence":"杜陵讵会责子意，正似愚叟期儿曹。","Rank":0,"PoetryId":null,"Pinyin":"dù lǐng jù huì zé zi yì ，zhēng shì yú sǒu jī ér cáo ","Tag":null,"Explanation":null,"English":null,"Sort":4,"Dynasty":"清"},{"Id":5791060,"Sentence":"先生行藏颇髣髴，式谷顾欲侪伊咎。","Rank":0,"PoetryId":null,"Pinyin":"xiān shēng háng cáng pō fǎng fèi ，shì gǔ gù yù chái yī jìu ","Tag":null,"Explanation":null,"English":null,"Sort":5,"Dynasty":"清"},{"Id":5791061,"Sentence":"写经抗希赞五孝，此集取譬灵均骚。","Rank":0,"PoetryId":null,"Pinyin":"xiě jīng kàng xī zàn wǔ xiào ，ci jǐ qǔ pì lǐng jūn sāo ","Tag":null,"Explanation":null,"English":null,"Sort":6,"Dynasty":"清"},{"Id":5791062,"Sentence":"满楼海色昔造请，亲接杖屦看挥毫。","Rank":0,"PoetryId":null,"Pinyin":"mǎn lóu hǎi sè xī zào qing ，qīn jiē zhàng jù kān huī háo ","Tag":null,"Explanation":null,"English":null,"Sort":7,"Dynasty":"清"},{"Id":5791063,"Sentence":"停云同昏弥八表，何日洗甲名建櫜？","Rank":0,"PoetryId":null,"Pinyin":"tǐng yún tóng hūn mǐ bā biǎo ，hé rì xi jiǎ mǐng jiàn gāo ","Tag":null,"Explanation":null,"English":null,"Sort":8,"Dynasty":"清"},{"Id":5791064,"Sentence":"报韩一击疏可惜，终佐天授师六韬。","Rank":0,"PoetryId":null,"Pinyin":"bào hán yī jī shū kě xī ，zhōng zuǒ tiān shòu shī lìu tāo ","Tag":null,"Explanation":null,"English":null,"Sort":9,"Dynasty":"清"},{"Id":5791065,"Sentence":"刑天精卫志故在，笑谢世士论枯膏。","Rank":0,"PoetryId":null,"Pinyin":"xǐng tiān jīng wèi zhì gù zài ，xiào xiè shì shì lún kū gāo ","Tag":null,"Explanation":null,"English":null,"Sort":10,"Dynasty":"清"},{"Id":5791066,"Sentence":"会携笔砚就五老，追话游迹大小劳。","Rank":0,"PoetryId":null,"Pinyin":"huì xié bi yàn jìu wǔ lǎo ，zhuī huà yóu jì dà xiǎo láo ","Tag":null,"Explanation":null,"English":null,"Sort":11,"Dynasty":"清"}]}