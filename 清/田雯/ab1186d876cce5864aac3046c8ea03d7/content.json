{"Id":793964,"Title":"碧峣书院歌吊杨升庵先生","Dynasty":"清","Author":"田雯","Context":"堁风菵露哀牢疆，山川瘴疠难禁当。新都公子老戍客，孤臣万里堪悲伤。当时世庙议大礼，撼门痛哭千夫强。仗节抗疏言矫矫，干触虿尾投蛮荒。程朱正论臣所执，今昔濮议谁斟量。大礼未定大狱起，批鳞折槛空激昂。逢君首事有璁萼，议论附会来丰坊。明堂秋飨复聚讼，分宜馀毒争拍张。呜呼先生遂不返，菁酋峒獠群相将。木弩含沙火云热，天教老啖红槟榔。吴粉傅面两丫髻，簪花拥伎何徜徉？都卢倒吹泼醉墨，僰儿观者如堵墙。羁魂漂流夜郎地，何异屈子沈沅湘。海庄故墟碧鸡麓，猩猩白昼啼书仓。巾杖逍遥须眉古，图画遗像生光芒。竹桧一径夹流水，菊乾枫落寒云黄。潮州儋耳同一辙，祠庙赑屃摩青苍。小子夙昔慕高节，况值奉命来黔阳。窃愿升阶更剪纸，招魂归送蚕凫乡。高吟死去谁怜句，令我涕泗徒滂滂。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ab1186d876cce5864aac3046c8ea03d7","Step":0,"Verses":[{"Id":5595165,"Sentence":"堁风菵露哀牢疆，山川瘴疠难禁当。","Rank":0,"PoetryId":null,"Pinyin":"kè fēng wǎng lòu āi láo jiāng ，shān chuān zhàng lì nán jīn dāng ","Tag":null,"Explanation":null,"English":null,"Sort":0,"Dynasty":"清"},{"Id":5595166,"Sentence":"新都公子老戍客，孤臣万里堪悲伤。","Rank":0,"PoetryId":null,"Pinyin":"xīn dōu gōng zi lǎo shù kè ，gū chén mò li kān bēi shāng ","Tag":null,"Explanation":null,"English":null,"Sort":1,"Dynasty":"清"},{"Id":5595167,"Sentence":"当时世庙议大礼，撼门痛哭千夫强。","Rank":0,"PoetryId":null,"Pinyin":"dāng shǐ shì miào yì dà li ，hàn mén tòng kū qiān fū jiàng ","Tag":null,"Explanation":null,"English":null,"Sort":2,"Dynasty":"清"},{"Id":5595168,"Sentence":"仗节抗疏言矫矫，干触虿尾投蛮荒。","Rank":0,"PoetryId":null,"Pinyin":"zhàng jiē kàng shū yán jiáo jiáo ，gān chù chài wěi tóu mán huāng ","Tag":null,"Explanation":null,"English":null,"Sort":3,"Dynasty":"清"},{"Id":5595169,"Sentence":"程朱正论臣所执，今昔濮议谁斟量。","Rank":0,"PoetryId":null,"Pinyin":"chéng zhū zhēng lún chén suǒ zhǐ ，jīn xī pú yì shéi zhēn liáng ","Tag":null,"Explanation":null,"English":null,"Sort":4,"Dynasty":"清"},{"Id":5595170,"Sentence":"大礼未定大狱起，批鳞折槛空激昂。","Rank":0,"PoetryId":null,"Pinyin":"dà li wèi dìng dà yù qi ，pī lǐn shé jiàn kōng jī áng ","Tag":null,"Explanation":null,"English":null,"Sort":5,"Dynasty":"清"},{"Id":5595171,"Sentence":"逢君首事有璁萼，议论附会来丰坊。","Rank":0,"PoetryId":null,"Pinyin":"féng jūn shǒu shì yǒu cōng è ，yì lún fù huì lái fēng fāng ","Tag":null,"Explanation":null,"English":null,"Sort":6,"Dynasty":"清"},{"Id":5595172,"Sentence":"明堂秋飨复聚讼，分宜馀毒争拍张。","Rank":0,"PoetryId":null,"Pinyin":"mǐng táng qīu xiǎng fù jù sòng ，fēn yǐ yú dú zhēng pāi zhāng ","Tag":null,"Explanation":null,"English":null,"Sort":7,"Dynasty":"清"},{"Id":5595173,"Sentence":"呜呼先生遂不返，菁酋峒獠群相将。","Rank":0,"PoetryId":null,"Pinyin":"wū hū xiān shēng suǐ bú fǎn ，jīng qǐu dòng liáo qún xiāng jiāng ","Tag":null,"Explanation":null,"English":null,"Sort":8,"Dynasty":"清"},{"Id":5595174,"Sentence":"木弩含沙火云热，天教老啖红槟榔。","Rank":0,"PoetryId":null,"Pinyin":"mù nǔ hán shā huǒ yún rè ，tiān jiāo lǎo dàn gōng bīn láng ","Tag":null,"Explanation":null,"English":null,"Sort":9,"Dynasty":"清"},{"Id":5595175,"Sentence":"吴粉傅面两丫髻，簪花拥伎何徜徉？","Rank":0,"PoetryId":null,"Pinyin":"wú fěn fù miàn liǎng yā jì ，zān huā yōng jì hé cháng yáng ","Tag":null,"Explanation":null,"English":null,"Sort":10,"Dynasty":"清"},{"Id":5595176,"Sentence":"都卢倒吹泼醉墨，僰儿观者如堵墙。","Rank":0,"PoetryId":null,"Pinyin":"dōu lú dǎo chuī pō zuì mò ，bó ér guān zhě rú dǔ qiáng ","Tag":null,"Explanation":null,"English":null,"Sort":11,"Dynasty":"清"},{"Id":5595177,"Sentence":"羁魂漂流夜郎地，何异屈子沈沅湘。","Rank":0,"PoetryId":null,"Pinyin":"jī hún piāo lǐu yè láng 地，hé yì qū zi shěn yuán xiāng ","Tag":null,"Explanation":null,"English":null,"Sort":12,"Dynasty":"清"},{"Id":5595178,"Sentence":"海庄故墟碧鸡麓，猩猩白昼啼书仓。","Rank":0,"PoetryId":null,"Pinyin":"hǎi zhuāng gù xū bì jī lù ，xīng xīng bái zhòu tǐ shū cāng ","Tag":null,"Explanation":null,"English":null,"Sort":13,"Dynasty":"清"},{"Id":5595179,"Sentence":"巾杖逍遥须眉古，图画遗像生光芒。","Rank":0,"PoetryId":null,"Pinyin":"jīn zhàng xiāo yáo xū méi gǔ ，tú huà wèi xiàng shēng guāng máng ","Tag":null,"Explanation":null,"English":null,"Sort":14,"Dynasty":"清"},{"Id":5595180,"Sentence":"竹桧一径夹流水，菊乾枫落寒云黄。","Rank":0,"PoetryId":null,"Pinyin":"zhú guì yī jìng gā lǐu shui ，jú gān fēng là hán yún huáng ","Tag":null,"Explanation":null,"English":null,"Sort":15,"Dynasty":"清"},{"Id":5595181,"Sentence":"潮州儋耳同一辙，祠庙赑屃摩青苍。","Rank":0,"PoetryId":null,"Pinyin":"cháo zhōu dān ěr tóng yī zhé ，cǐ miào bì xì mā qīng cāng ","Tag":null,"Explanation":null,"English":null,"Sort":16,"Dynasty":"清"},{"Id":5595182,"Sentence":"小子夙昔慕高节，况值奉命来黔阳。","Rank":0,"PoetryId":null,"Pinyin":"xiǎo zi sù xī mù gāo jiē ，kuàng zhǐ fèng mìng lái qián yáng ","Tag":null,"Explanation":null,"English":null,"Sort":17,"Dynasty":"清"},{"Id":5595183,"Sentence":"窃愿升阶更剪纸，招魂归送蚕凫乡。","Rank":0,"PoetryId":null,"Pinyin":"qiè yuàn shēng jiē gēng jiǎn zhi ，qiáo hún guī sòng cán fú xiāng ","Tag":null,"Explanation":null,"English":null,"Sort":18,"Dynasty":"清"},{"Id":5595184,"Sentence":"高吟死去谁怜句，令我涕泗徒滂滂。","Rank":0,"PoetryId":null,"Pinyin":"gāo yǐn si qù shéi lián gōu ，ling wǒ tì sì tú pāng pāng ","Tag":null,"Explanation":null,"English":null,"Sort":19,"Dynasty":"清"}]}