{"Id":810264,"Title":"读徐素庵先生慎馀斋诗集谨题二律","Dynasty":"清","Author":"章元治","Context":"劫火馀生鬓发斑，升平重庆返乡关。能忘名利心情淡，恰比神仙岁月閒。自古高风推叔胄，至今真面识卢山。新诗一卷谁为敌，位置元来李杜间。世路崎岖总不平，先生窥破此中情。家贫自觉心常泰，世浊何妨我独清。满眼浮云任来去，盟心白水最分明。南州高士今犹在，岂仅诗篇系重轻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"13c36a3cbcd4917fdcd53155cdaf251a","Step":0,"Verses":[{"Id":5469611,"Sentence":"劫火馀生鬓发斑，升平重庆返乡关。","Rank":0,"PoetryId":null,"Pinyin":"jié huǒ yú shēng bìn fā bān ，shēng pǐng chóng qìng fǎn xiāng guān ","Tag":null,"Explanation":null,"English":null,"Sort":0,"Dynasty":"清"},{"Id":5469612,"Sentence":"能忘名利心情淡，恰比神仙岁月閒。","Rank":0,"PoetryId":null,"Pinyin":"néng wàng mǐng lì xīn qǐng dàn ，qià bi shén xiān suì yuè jiān ","Tag":null,"Explanation":null,"English":null,"Sort":1,"Dynasty":"清"},{"Id":5469613,"Sentence":"自古高风推叔胄，至今真面识卢山。","Rank":0,"PoetryId":null,"Pinyin":"zì gǔ gāo fēng tuī shū zhòu ，zhì jīn zhēn miàn shǐ lú shān ","Tag":null,"Explanation":null,"English":null,"Sort":2,"Dynasty":"清"},{"Id":5469614,"Sentence":"新诗一卷谁为敌，位置元来李杜间。","Rank":0,"PoetryId":null,"Pinyin":"xīn shī yī juǎn shéi wéi dǐ ，wèi zhì yuán lái li dù jiān ","Tag":null,"Explanation":null,"English":null,"Sort":3,"Dynasty":"清"},{"Id":5469615,"Sentence":"世路崎岖总不平，先生窥破此中情。","Rank":0,"PoetryId":null,"Pinyin":"shì lù qǐ qū zǒng bú pǐng ，xiān shēng kuī pò ci zhōng qǐng ","Tag":null,"Explanation":null,"English":null,"Sort":4,"Dynasty":"清"},{"Id":5469616,"Sentence":"家贫自觉心常泰，世浊何妨我独清。","Rank":0,"PoetryId":null,"Pinyin":"gū pǐn zì jiào xīn cháng tài ，shì zhuó hé fāng wǒ dú qīng ","Tag":null,"Explanation":null,"English":null,"Sort":5,"Dynasty":"清"},{"Id":5469617,"Sentence":"满眼浮云任来去，盟心白水最分明。","Rank":0,"PoetryId":null,"Pinyin":"mǎn yǎn fú yún rén lái qù ，méng xīn bái shui zuì fēn mǐng ","Tag":null,"Explanation":null,"English":null,"Sort":6,"Dynasty":"清"},{"Id":5469618,"Sentence":"南州高士今犹在，岂仅诗篇系重轻。","Rank":0,"PoetryId":null,"Pinyin":"nā zhōu gāo shì jīn yóu zài ，qi jin shī piān jì chóng qīng ","Tag":null,"Explanation":null,"English":null,"Sort":7,"Dynasty":"清"}]}