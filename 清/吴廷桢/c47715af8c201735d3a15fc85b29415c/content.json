{"Id":731476,"Title":"观潮","Dynasty":"清","Author":"吴廷桢","Context":"阊阖长风吹海立，冯夷怒挟天吴入。层层驾浪薄秋旻，凉波如沸鱼龙泣。海门匹练遥飞来，龛山赭山青崔嵬。罔象横冲两崖束，巨灵直擘中流开。划然分奔吼馀怒，霆击雷轰碎天鼓。日车倾昃羲和愁，疾掩阳乌避吞吐。倏忽奔腾万马狞，鸱夷蹴踏来窈冥。雪山摧翻鳌脊瘦，冰柱迸裂蛟涎腥。俄闻舂岸喧云碓，旋见跳波散珠佩。惊涛荡潏天低昂，乱石匉訇山破碎。潮头一落百丈强，迎潮之子凌苍茫。千桅乍隐鸥起没，一叶忽浮凫拍张。目精眩转毛洒淅，我生江乡懵未识。吁嗟向若恤然惊，倒泻长江荡胸臆。水犀强弩千雕翎，欲寻断镞扬遗灵。钓台西峙滩涨急，海天澒洞孤烟青。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c47715af8c201735d3a15fc85b29415c","Step":0,"Verses":[{"Id":5487270,"Sentence":"俄闻舂岸喧云碓，旋见跳波散珠佩。","Rank":0,"PoetryId":null,"Pinyin":"é wén chōng àn xuān yún duì ，xuán jiàn tiào bō sǎn zhū pèi ","Tag":null,"Explanation":null,"English":null,"Sort":8,"Dynasty":"清"},{"Id":5487262,"Sentence":"阊阖长风吹海立，冯夷怒挟天吴入。","Rank":0,"PoetryId":null,"Pinyin":"chāng hé cháng fēng chuī hǎi lì ，féng yǐ nù jiā tiān wú rù ","Tag":null,"Explanation":null,"English":null,"Sort":0,"Dynasty":"清"},{"Id":5487263,"Sentence":"层层驾浪薄秋旻，凉波如沸鱼龙泣。","Rank":0,"PoetryId":null,"Pinyin":"céng céng jià làng báo qīu mǐn ，liáng bō rú fèi yú lóng qì ","Tag":null,"Explanation":null,"English":null,"Sort":1,"Dynasty":"清"},{"Id":5487264,"Sentence":"海门匹练遥飞来，龛山赭山青崔嵬。","Rank":0,"PoetryId":null,"Pinyin":"hǎi mén pi liàn yáo fēi lái ，kān shān zhě shān qīng cuī wéi ","Tag":null,"Explanation":null,"English":null,"Sort":2,"Dynasty":"清"},{"Id":5487265,"Sentence":"罔象横冲两崖束，巨灵直擘中流开。","Rank":0,"PoetryId":null,"Pinyin":"wǎng xiàng héng chōng liǎng yá shù ，jù lǐng zhǐ bò zhōng lǐu kāi ","Tag":null,"Explanation":null,"English":null,"Sort":3,"Dynasty":"清"},{"Id":5487266,"Sentence":"划然分奔吼馀怒，霆击雷轰碎天鼓。","Rank":0,"PoetryId":null,"Pinyin":"huá rán fēn bēn hǒu yú nù ，tǐng jī léi hōng suì tiān gǔ ","Tag":null,"Explanation":null,"English":null,"Sort":4,"Dynasty":"清"},{"Id":5487267,"Sentence":"日车倾昃羲和愁，疾掩阳乌避吞吐。","Rank":0,"PoetryId":null,"Pinyin":"rì chē qīng zè xī hé chóu ，jǐ yǎn yáng wū bì tūn tǔ ","Tag":null,"Explanation":null,"English":null,"Sort":5,"Dynasty":"清"},{"Id":5487268,"Sentence":"倏忽奔腾万马狞，鸱夷蹴踏来窈冥。","Rank":0,"PoetryId":null,"Pinyin":"shū hū bēn tēng mò mǎ nǐng ，chī yǐ cù tā lái yǎo mǐng ","Tag":null,"Explanation":null,"English":null,"Sort":6,"Dynasty":"清"},{"Id":5487269,"Sentence":"雪山摧翻鳌脊瘦，冰柱迸裂蛟涎腥。","Rank":0,"PoetryId":null,"Pinyin":"xuě shān cuī fān áo ji shòu ，bīng zhù bèng liě jiāo xián xīng ","Tag":null,"Explanation":null,"English":null,"Sort":7,"Dynasty":"清"},{"Id":5487271,"Sentence":"惊涛荡潏天低昂，乱石匉訇山破碎。","Rank":0,"PoetryId":null,"Pinyin":"jīng tāo dàng jué tiān dī áng ，luàn dàn pēng hōng shān pò suì ","Tag":null,"Explanation":null,"English":null,"Sort":9,"Dynasty":"清"},{"Id":5487272,"Sentence":"潮头一落百丈强，迎潮之子凌苍茫。","Rank":0,"PoetryId":null,"Pinyin":"cháo tóu yī là bǎi zhàng jiàng ，yǐng cháo zhī zi līng cāng māng ","Tag":null,"Explanation":null,"English":null,"Sort":10,"Dynasty":"清"},{"Id":5487273,"Sentence":"千桅乍隐鸥起没，一叶忽浮凫拍张。","Rank":0,"PoetryId":null,"Pinyin":"qiān wéi zhà yin ōu qi méi ，yī xié hū fú fú pāi zhāng ","Tag":null,"Explanation":null,"English":null,"Sort":11,"Dynasty":"清"},{"Id":5487274,"Sentence":"目精眩转毛洒淅，我生江乡懵未识。","Rank":0,"PoetryId":null,"Pinyin":"mù jīng xuàn zhuǎi máo sǎ xī ，wǒ shēng jiāng xiāng měng wèi shǐ ","Tag":null,"Explanation":null,"English":null,"Sort":12,"Dynasty":"清"},{"Id":5487275,"Sentence":"吁嗟向若恤然惊，倒泻长江荡胸臆。","Rank":0,"PoetryId":null,"Pinyin":"xū jiē xiàng rě xù rán jīng ，dǎo xiè cháng jiāng dàng xiōng yì ","Tag":null,"Explanation":null,"English":null,"Sort":13,"Dynasty":"清"},{"Id":5487276,"Sentence":"水犀强弩千雕翎，欲寻断镞扬遗灵。","Rank":0,"PoetryId":null,"Pinyin":"shui xī jiàng nǔ qiān diāo lǐng ，yù xún duàn chuò yáng wèi lǐng ","Tag":null,"Explanation":null,"English":null,"Sort":14,"Dynasty":"清"},{"Id":5487277,"Sentence":"钓台西峙滩涨急，海天澒洞孤烟青。","Rank":0,"PoetryId":null,"Pinyin":"diào tāi xī shì tān zhǎng jǐ ，hǎi tiān hòng dòng gū yān qīng ","Tag":null,"Explanation":null,"English":null,"Sort":15,"Dynasty":"清"}]}