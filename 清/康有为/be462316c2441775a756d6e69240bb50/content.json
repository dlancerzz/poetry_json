{"Id":811770,"Title":"碧月","Dynasty":"清","Author":"康有为","Context":"碧月出沧海，隐跃江波间。清辉翳微云，流光自澹闲。星辰烂然明，河汉有薄寒。感彼高楼人，循阶独盘桓。俯仰万古事，喟然悽心肝。岂独伤别离，颇惜良会难。急欲慷慨舞，涕出已汍澜。下帷且归眠，久寐不能安。伏枕屡辗侧，哀感已万端。梦见素心人，紫衣而锦襕。抚琴共笑言，永誓结古欢。赠我青玉函，怜我缟衣单。魂梦方欢娱，天鸡夜已阑。揽衣起徘徊，长夜浩漫漫。仰首视玉衡，俯首倚阑干。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"be462316c2441775a756d6e69240bb50","Step":0,"Verses":[{"Id":5292208,"Sentence":"碧月出沧海，隐跃江波间。","Rank":0,"PoetryId":null,"Pinyin":"bì yuè chū cāng hǎi ，yin yuè jiāng bō jiān ","Tag":null,"Explanation":null,"English":null,"Sort":0,"Dynasty":"清"},{"Id":5292209,"Sentence":"清辉翳微云，流光自澹闲。","Rank":0,"PoetryId":null,"Pinyin":"qīng huī yì wēi yún ，lǐu guāng zì dàn xián ","Tag":null,"Explanation":null,"English":null,"Sort":1,"Dynasty":"清"},{"Id":5292210,"Sentence":"星辰烂然明，河汉有薄寒。","Rank":0,"PoetryId":null,"Pinyin":"xīng chén làn rán mǐng ，hé hàn yǒu báo hán ","Tag":null,"Explanation":null,"English":null,"Sort":2,"Dynasty":"清"},{"Id":5292211,"Sentence":"感彼高楼人，循阶独盘桓。","Rank":0,"PoetryId":null,"Pinyin":"gǎn bi gāo lóu rén ，xún jiē dú pán huán ","Tag":null,"Explanation":null,"English":null,"Sort":3,"Dynasty":"清"},{"Id":5292212,"Sentence":"俯仰万古事，喟然悽心肝。","Rank":0,"PoetryId":null,"Pinyin":"fǔ yǎng mò gǔ shì ，kuì rán qī xīn gān ","Tag":null,"Explanation":null,"English":null,"Sort":4,"Dynasty":"清"},{"Id":5292213,"Sentence":"岂独伤别离，颇惜良会难。","Rank":0,"PoetryId":null,"Pinyin":"qi dú shāng bié lǐ ，pō xī liáng huì nán ","Tag":null,"Explanation":null,"English":null,"Sort":5,"Dynasty":"清"},{"Id":5292214,"Sentence":"急欲慷慨舞，涕出已汍澜。","Rank":0,"PoetryId":null,"Pinyin":"jǐ yù kāng kǎi wǔ ，tì chū yi huán lán ","Tag":null,"Explanation":null,"English":null,"Sort":6,"Dynasty":"清"},{"Id":5292215,"Sentence":"下帷且归眠，久寐不能安。","Rank":0,"PoetryId":null,"Pinyin":"xià wéi jū guī mián ，jiu mèi bú néng ān ","Tag":null,"Explanation":null,"English":null,"Sort":7,"Dynasty":"清"},{"Id":5292216,"Sentence":"伏枕屡辗侧，哀感已万端。","Rank":0,"PoetryId":null,"Pinyin":"fú zhěn lǚ niǎn cè ，āi gǎn yi mò duān ","Tag":null,"Explanation":null,"English":null,"Sort":8,"Dynasty":"清"},{"Id":5292217,"Sentence":"梦见素心人，紫衣而锦襕。","Rank":0,"PoetryId":null,"Pinyin":"mèng jiàn sù xīn rén ，zi yī ér jin lán ","Tag":null,"Explanation":null,"English":null,"Sort":9,"Dynasty":"清"},{"Id":5292218,"Sentence":"抚琴共笑言，永誓结古欢。","Rank":0,"PoetryId":null,"Pinyin":"fǔ qǐn gōng xiào yán ，yǒng shì jiē gǔ huān ","Tag":null,"Explanation":null,"English":null,"Sort":10,"Dynasty":"清"},{"Id":5292219,"Sentence":"赠我青玉函，怜我缟衣单。","Rank":0,"PoetryId":null,"Pinyin":"zèng wǒ qīng yù hán ，lián wǒ gǎo yī chán ","Tag":null,"Explanation":null,"English":null,"Sort":11,"Dynasty":"清"},{"Id":5292220,"Sentence":"魂梦方欢娱，天鸡夜已阑。","Rank":0,"PoetryId":null,"Pinyin":"hún mèng fāng huān yú ，tiān jī yè yi lán ","Tag":null,"Explanation":null,"English":null,"Sort":12,"Dynasty":"清"},{"Id":5292221,"Sentence":"揽衣起徘徊，长夜浩漫漫。","Rank":0,"PoetryId":null,"Pinyin":"lǎn yī qi pái huái ，cháng yè hào màn màn ","Tag":null,"Explanation":null,"English":null,"Sort":13,"Dynasty":"清"},{"Id":5292222,"Sentence":"仰首视玉衡，俯首倚阑干。","Rank":0,"PoetryId":null,"Pinyin":"yǎng shǒu shì yù héng ，fǔ shǒu yi lán gān ","Tag":null,"Explanation":null,"English":null,"Sort":14,"Dynasty":"清"}]}