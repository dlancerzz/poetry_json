{"Id":826448,"Title":"辛亥夏五月自香港重游日本寓任甫须磨双涛园筑室同居与任甫离居者十三年槟榔屿香港一再见亦于今八年矣儿女生于日本皆不能识相见如梦寐任甫赋百韵诗先有四律奉迎答以四律","Dynasty":"清","Author":"康有为","Context":"大浸稽天痛溺沦，惟吾与汝拯生民。身经百亿万千劫，我是东西南北人。黯黯春明有馀梦，滔滔海立尽成尘。团沙易感伤身世，十四年来几转轮。交魂通梦八年馀，槟屿香江叹索居。九大洲中我行路，二百国事汝成书。几阅变迁验家国，屡惊生死送居诸。同心离处忧伤老，秋水相望恨有馀。清浅忽然见河汉，风飙不复阻蓬莱。汹汹碧海淘浪静，谡谡青松闻籁来。执手似经灰劫别，伤心重借酒杯开。成行儿女皆新识，异域惊看喜复哀。须磨月照万松青，东海泱泱纳一亭。风浪千帆如不动，神山群峭想飞灵。南村卜宅乐晨夕，九世通家传讳经。颇笑预人家国事，耦耕浮海拚沈冥。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"01bc6f84cb0d1aef0450f623ceaabff0","Step":0,"Verses":[{"Id":5312134,"Sentence":"几阅变迁验家国，屡惊生死送居诸。","Rank":0,"PoetryId":null,"Pinyin":"jī yuè biàn qiān yàn gū guó ，lǚ jīng shēng si sòng jū zhū ","Tag":null,"Explanation":null,"English":null,"Sort":6,"Dynasty":"清"},{"Id":5312135,"Sentence":"同心离处忧伤老，秋水相望恨有馀。","Rank":0,"PoetryId":null,"Pinyin":"tóng xīn lǐ chǔ yōu shāng lǎo ，qīu shui xiāng wàng hèn yǒu yú ","Tag":null,"Explanation":null,"English":null,"Sort":7,"Dynasty":"清"},{"Id":5312128,"Sentence":"大浸稽天痛溺沦，惟吾与汝拯生民。","Rank":0,"PoetryId":null,"Pinyin":"dà jìn jī tiān tòng nì lún ，wéi wú yú rǔ zhěng shēng mǐn ","Tag":null,"Explanation":null,"English":null,"Sort":0,"Dynasty":"清"},{"Id":5312129,"Sentence":"身经百亿万千劫，我是东西南北人。","Rank":0,"PoetryId":null,"Pinyin":"shēn jīng bǎi yì mò qiān jié ，wǒ shì dōng xī nā běi rén ","Tag":null,"Explanation":null,"English":null,"Sort":1,"Dynasty":"清"},{"Id":5312130,"Sentence":"黯黯春明有馀梦，滔滔海立尽成尘。","Rank":0,"PoetryId":null,"Pinyin":"àn àn chūn mǐng yǒu yú mèng ，tāo tāo hǎi lì jin chéng chén ","Tag":null,"Explanation":null,"English":null,"Sort":2,"Dynasty":"清"},{"Id":5312131,"Sentence":"团沙易感伤身世，十四年来几转轮。","Rank":0,"PoetryId":null,"Pinyin":"tuán shā yì gǎn shāng shēn shì ，shǐ sì nián lái jī zhuǎi lún ","Tag":null,"Explanation":null,"English":null,"Sort":3,"Dynasty":"清"},{"Id":5312132,"Sentence":"交魂通梦八年馀，槟屿香江叹索居。","Rank":0,"PoetryId":null,"Pinyin":"jiāo hún tōng mèng bā nián yú ，bīn yǔ xiāng jiāng tàn suǒ jū ","Tag":null,"Explanation":null,"English":null,"Sort":4,"Dynasty":"清"},{"Id":5312133,"Sentence":"九大洲中我行路，二百国事汝成书。","Rank":0,"PoetryId":null,"Pinyin":"jiu dà zhōu zhōng wǒ háng lù ，èr bǎi guó shì rǔ chéng shū ","Tag":null,"Explanation":null,"English":null,"Sort":5,"Dynasty":"清"},{"Id":5312136,"Sentence":"清浅忽然见河汉，风飙不复阻蓬莱。","Rank":0,"PoetryId":null,"Pinyin":"qīng jiān hū rán jiàn hé hàn ，fēng biāo bú fù zǔ péng lái ","Tag":null,"Explanation":null,"English":null,"Sort":8,"Dynasty":"清"},{"Id":5312137,"Sentence":"汹汹碧海淘浪静，谡谡青松闻籁来。","Rank":0,"PoetryId":null,"Pinyin":"xiōng xiōng bì hǎi táo làng jìng ，sù sù qīng sōng wén lài lái ","Tag":null,"Explanation":null,"English":null,"Sort":9,"Dynasty":"清"},{"Id":5312138,"Sentence":"执手似经灰劫别，伤心重借酒杯开。","Rank":0,"PoetryId":null,"Pinyin":"zhǐ shǒu shì jīng huī jié bié ，shāng xīn chóng jiè jiu bēi kāi ","Tag":null,"Explanation":null,"English":null,"Sort":10,"Dynasty":"清"},{"Id":5312139,"Sentence":"成行儿女皆新识，异域惊看喜复哀。","Rank":0,"PoetryId":null,"Pinyin":"chéng háng ér nǚ jiē xīn shǐ ，yì yù jīng kān xi fù āi ","Tag":null,"Explanation":null,"English":null,"Sort":11,"Dynasty":"清"},{"Id":5312140,"Sentence":"须磨月照万松青，东海泱泱纳一亭。","Rank":0,"PoetryId":null,"Pinyin":"xū mó yuè zhào mò sōng qīng ，dōng hǎi yāng yāng nà yī tǐng ","Tag":null,"Explanation":null,"English":null,"Sort":12,"Dynasty":"清"},{"Id":5312141,"Sentence":"风浪千帆如不动，神山群峭想飞灵。","Rank":0,"PoetryId":null,"Pinyin":"fēng làng qiān fān rú bú dòng ，shén shān qún qiào xiǎng fēi lǐng ","Tag":null,"Explanation":null,"English":null,"Sort":13,"Dynasty":"清"},{"Id":5312142,"Sentence":"南村卜宅乐晨夕，九世通家传讳经。","Rank":0,"PoetryId":null,"Pinyin":"nā cūn 卜zhái lè chén xī ，jiu shì tōng gū chuán huì jīng ","Tag":null,"Explanation":null,"English":null,"Sort":14,"Dynasty":"清"},{"Id":5312143,"Sentence":"颇笑预人家国事，耦耕浮海拚沈冥。","Rank":0,"PoetryId":null,"Pinyin":"pō xiào yù rén gū guó shì ，ǒu gēng fú hǎi pàn shěn mǐng ","Tag":null,"Explanation":null,"English":null,"Sort":15,"Dynasty":"清"}]}