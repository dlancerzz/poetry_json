{"Id":763060,"Title":"十月二十日夜见城南火，翌晨即事","Dynasty":"清","Author":"许传霈","Context":"官默默，民忙忙。南门不守守江塘，黑夜红烧贼入疆。贼入疆，心仓皇。山无色，日寒霜。一步一嗟可奈何，但闻悽悽切切野哭泪汪汪。是时我心抑郁若王郎，直欲身入九霄问彼苍，彼苍冥冥而茫茫。又欲手拔腰下三尺之剑断愁肠，彼剑靳靳力抽不可长。兵不出兮将不生，才薄那此当道之豺狼。吁嗟乎，穷达固有命，生死系纲常。庸庸耀爵禄，几辈误君王。生灵悲涂炭，义士气激昂。何处乌鸦来，声声向夕阳。出门将安归，北风萧萧凉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"091c1e37383269da1386490b2aca80ac","Step":0,"Verses":[{"Id":6041495,"Sentence":"官默默，民忙忙。","Rank":0,"PoetryId":null,"Pinyin":"guān mò mò ，mǐn máng máng ","Tag":null,"Explanation":null,"English":null,"Sort":0,"Dynasty":"清"},{"Id":6041496,"Sentence":"南门不守守江塘，黑夜红烧贼入疆。","Rank":0,"PoetryId":null,"Pinyin":"nā mén bú shǒu shǒu jiāng táng ，hēi yè gōng shāo zéi rù jiāng ","Tag":null,"Explanation":null,"English":null,"Sort":1,"Dynasty":"清"},{"Id":6041497,"Sentence":"贼入疆，心仓皇。","Rank":0,"PoetryId":null,"Pinyin":"zéi rù jiāng ，xīn cāng huáng ","Tag":null,"Explanation":null,"English":null,"Sort":2,"Dynasty":"清"},{"Id":6041498,"Sentence":"山无色，日寒霜。","Rank":0,"PoetryId":null,"Pinyin":"shān mó sè ，rì hán shuāng ","Tag":null,"Explanation":null,"English":null,"Sort":3,"Dynasty":"清"},{"Id":6041499,"Sentence":"一步一嗟可奈何，但闻悽悽切切野哭泪汪汪。","Rank":0,"PoetryId":null,"Pinyin":"yī bù yī jiē kě nài hé ，dàn wén qī qī qiē qiē yě kū lèi wāng wāng ","Tag":null,"Explanation":null,"English":null,"Sort":4,"Dynasty":"清"},{"Id":6041500,"Sentence":"是时我心抑郁若王郎，直欲身入九霄问彼苍，彼苍冥冥而茫茫。","Rank":0,"PoetryId":null,"Pinyin":"shì shǐ wǒ xīn yì yù rě wáng láng ，zhǐ yù shēn rù jiu xiāo wèn bi cāng ，bi cāng mǐng mǐng ér māng māng ","Tag":null,"Explanation":null,"English":null,"Sort":5,"Dynasty":"清"},{"Id":6041501,"Sentence":"又欲手拔腰下三尺之剑断愁肠，彼剑靳靳力抽不可长。","Rank":0,"PoetryId":null,"Pinyin":"yòu yù shǒu bá yāo xià sān chě zhī jiàn duàn chóu cháng ，bi jiàn jìn jìn lì chōu bú kě cháng ","Tag":null,"Explanation":null,"English":null,"Sort":6,"Dynasty":"清"},{"Id":6041502,"Sentence":"兵不出兮将不生，才薄那此当道之豺狼。","Rank":0,"PoetryId":null,"Pinyin":"bīng bú chū xī jiāng bú shēng ，cái báo nā ci dāng dāo zhī chái láng ","Tag":null,"Explanation":null,"English":null,"Sort":7,"Dynasty":"清"},{"Id":6041503,"Sentence":"吁嗟乎，穷达固有命，生死系纲常。","Rank":0,"PoetryId":null,"Pinyin":"xū jiē hū ，qióng dá gù yǒu mìng ，shēng si jì gāng cháng ","Tag":null,"Explanation":null,"English":null,"Sort":8,"Dynasty":"清"},{"Id":6041504,"Sentence":"庸庸耀爵禄，几辈误君王。","Rank":0,"PoetryId":null,"Pinyin":"yōng yōng yào jué lù ，jī bèi wù jūn wáng ","Tag":null,"Explanation":null,"English":null,"Sort":9,"Dynasty":"清"},{"Id":6041505,"Sentence":"生灵悲涂炭，义士气激昂。","Rank":0,"PoetryId":null,"Pinyin":"shēng lǐng bēi tú tàn ，yǐ shì qì jī áng ","Tag":null,"Explanation":null,"English":null,"Sort":10,"Dynasty":"清"},{"Id":6041506,"Sentence":"何处乌鸦来，声声向夕阳。","Rank":0,"PoetryId":null,"Pinyin":"hé chǔ wū yā lái ，shēng shēng xiàng xī yáng ","Tag":null,"Explanation":null,"English":null,"Sort":11,"Dynasty":"清"},{"Id":6041507,"Sentence":"出门将安归，北风萧萧凉。","Rank":0,"PoetryId":null,"Pinyin":"chū mén jiāng ān guī ，běi fēng xiāo xiāo liáng ","Tag":null,"Explanation":null,"English":null,"Sort":12,"Dynasty":"清"}]}