{"Id":707010,"Title":"雾灵谒樵川阮先生赋赠","Dynasty":"清","Author":"邝露","Context":"朝发彭蠡潴，暮憩潜霍麓。瞩景睇流峙，嘲玄造耆宿。鲛人不贵珠，荆工不贵玉。蜚文君子堂，忘疲夜相卜。东观出伏生，西京遘枚叔。龙史挂三坟，蝌书罗四目。奇龄注东公，灭度衍西竺。一麾守瓯闽，二始缵徽轴。垂清渭滨钓，濯斯沧浪足。海陬有狂简，斐然咏淇澳。寄言铸金者，于何发予覆。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"318f761b3bb5784903152124424f165d","Step":0,"Verses":[{"Id":5894413,"Sentence":"朝发彭蠡潴，暮憩潜霍麓。","Rank":0,"PoetryId":null,"Pinyin":"cháo fā péng lǐ zhū ，mù qì qián huò lù ","Tag":null,"Explanation":null,"English":null,"Sort":0,"Dynasty":"清"},{"Id":5894414,"Sentence":"瞩景睇流峙，嘲玄造耆宿。","Rank":0,"PoetryId":null,"Pinyin":"zhǔ jing dì lǐu shì ，cháo xuán zào qǐ sù ","Tag":null,"Explanation":null,"English":null,"Sort":1,"Dynasty":"清"},{"Id":5894415,"Sentence":"鲛人不贵珠，荆工不贵玉。","Rank":0,"PoetryId":null,"Pinyin":"jiāo rén bú guì zhū ，jīng gōng bú guì yù ","Tag":null,"Explanation":null,"English":null,"Sort":2,"Dynasty":"清"},{"Id":5894416,"Sentence":"蜚文君子堂，忘疲夜相卜。","Rank":0,"PoetryId":null,"Pinyin":"fēi wén jūn zi táng ，wàng pǐ yè xiāng 卜","Tag":null,"Explanation":null,"English":null,"Sort":3,"Dynasty":"清"},{"Id":5894417,"Sentence":"东观出伏生，西京遘枚叔。","Rank":0,"PoetryId":null,"Pinyin":"dōng guān chū fú shēng ，xī jīng gòu méi shū ","Tag":null,"Explanation":null,"English":null,"Sort":4,"Dynasty":"清"},{"Id":5894418,"Sentence":"龙史挂三坟，蝌书罗四目。","Rank":0,"PoetryId":null,"Pinyin":"lóng shi guà sān fén ，kē shū luó sì mù ","Tag":null,"Explanation":null,"English":null,"Sort":5,"Dynasty":"清"},{"Id":5894419,"Sentence":"奇龄注东公，灭度衍西竺。","Rank":0,"PoetryId":null,"Pinyin":"jī lǐng zhù dōng gōng ，miè dù yǎn xī zhú ","Tag":null,"Explanation":null,"English":null,"Sort":6,"Dynasty":"清"},{"Id":5894420,"Sentence":"一麾守瓯闽，二始缵徽轴。","Rank":0,"PoetryId":null,"Pinyin":"yī huī shǒu ōu min ，èr shi zuǎn huī zhóu ","Tag":null,"Explanation":null,"English":null,"Sort":7,"Dynasty":"清"},{"Id":5894421,"Sentence":"垂清渭滨钓，濯斯沧浪足。","Rank":0,"PoetryId":null,"Pinyin":"chuǐ qīng wèi bīn diào ，zhuó sī cāng làng zú ","Tag":null,"Explanation":null,"English":null,"Sort":8,"Dynasty":"清"},{"Id":5894422,"Sentence":"海陬有狂简，斐然咏淇澳。","Rank":0,"PoetryId":null,"Pinyin":"hǎi zōu yǒu kuáng jiǎn ，fěi rán yǒng qǐ ào ","Tag":null,"Explanation":null,"English":null,"Sort":9,"Dynasty":"清"},{"Id":5894423,"Sentence":"寄言铸金者，于何发予覆。","Rank":0,"PoetryId":null,"Pinyin":"jì yán zhù jīn zhě ，yú hé fā yú fù ","Tag":null,"Explanation":null,"English":null,"Sort":10,"Dynasty":"清"}]}