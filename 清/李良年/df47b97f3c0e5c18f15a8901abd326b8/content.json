{"Id":762623,"Title":"绛都春 荪友为西溟作松萱图，寿其母夫人，西溟属题于图侧","Dynasty":"清","Author":"李良年","Context":"乡心一片。倩好手书得，墨光深浅。白发倚闾，萱影松风，双扉展。年时午脍冰鱼馔。尽对客、茅斋蔬饭。而今遥忆，无端绽了，越衫慈线。春半。江南迢递，甚燕草再绿、王孙归晚。旧树小园，反哺鸦雏，闲栖遍。故人尽撤君羹返。想卖畚、吹箫都倦。争如拜母芦峰，麻姑酒暖。","PoertyType":null,"Cipai":"绛都春","Status":1,"Rank":0,"Tag":null,"Explanation":null,"First":null,"Guid":"df47b97f3c0e5c18f15a8901abd326b8","Step":0,"Verses":[{"Id":6038484,"Sentence":"乡心一片。","Rank":0,"PoetryId":null,"Pinyin":"xiāng xīn yī piān ","Tag":null,"Explanation":null,"English":null,"Sort":0,"Dynasty":"清"},{"Id":6038485,"Sentence":"倩好手书得，墨光深浅。","Rank":0,"PoetryId":null,"Pinyin":"qiàn hǎo shǒu shū dé ，mò guāng shēn jiān ","Tag":null,"Explanation":null,"English":null,"Sort":1,"Dynasty":"清"},{"Id":6038486,"Sentence":"白发倚闾，萱影松风，双扉展。","Rank":0,"PoetryId":null,"Pinyin":"bái fā yi lǘ ，xuān ying sōng fēng ，shuāng fēi zhǎn ","Tag":null,"Explanation":null,"English":null,"Sort":2,"Dynasty":"清"},{"Id":6038487,"Sentence":"年时午脍冰鱼馔。","Rank":0,"PoetryId":null,"Pinyin":"nián shǐ wǔ kuài bīng yú zhuàn ","Tag":null,"Explanation":null,"English":null,"Sort":3,"Dynasty":"清"},{"Id":6038488,"Sentence":"尽对客、茅斋蔬饭。","Rank":0,"PoetryId":null,"Pinyin":"jin duì kè 、máo zhāi shū fàn ","Tag":null,"Explanation":null,"English":null,"Sort":4,"Dynasty":"清"},{"Id":6038489,"Sentence":"而今遥忆，无端绽了，越衫慈线。","Rank":0,"PoetryId":null,"Pinyin":"ér jīn yáo yì ，mó duān zhàn 了，yuè shān cǐ xiàn ","Tag":null,"Explanation":null,"English":null,"Sort":5,"Dynasty":"清"},{"Id":6038490,"Sentence":"春半。","Rank":0,"PoetryId":null,"Pinyin":"chūn bàn ","Tag":null,"Explanation":null,"English":null,"Sort":6,"Dynasty":"清"},{"Id":6038491,"Sentence":"江南迢递，甚燕草再绿、王孙归晚。","Rank":0,"PoetryId":null,"Pinyin":"jiāng nā tiáo dì ，shén yān cǎo zài lù 、wáng sūn guī wǎn ","Tag":null,"Explanation":null,"English":null,"Sort":7,"Dynasty":"清"},{"Id":6038492,"Sentence":"旧树小园，反哺鸦雏，闲栖遍。","Rank":0,"PoetryId":null,"Pinyin":"jìu shù xiǎo yuán ，fǎn bǔ yā chú ，xián qī biàn ","Tag":null,"Explanation":null,"English":null,"Sort":8,"Dynasty":"清"},{"Id":6038493,"Sentence":"故人尽撤君羹返。","Rank":0,"PoetryId":null,"Pinyin":"gù rén jin chè jūn gēng fǎn ","Tag":null,"Explanation":null,"English":null,"Sort":9,"Dynasty":"清"},{"Id":6038494,"Sentence":"想卖畚、吹箫都倦。","Rank":0,"PoetryId":null,"Pinyin":"xiǎng mài běn 、chuī xiāo dōu juàn ","Tag":null,"Explanation":null,"English":null,"Sort":10,"Dynasty":"清"},{"Id":6038495,"Sentence":"争如拜母芦峰，麻姑酒暖。","Rank":0,"PoetryId":null,"Pinyin":"zhēng rú bài mǔ lú fēng ，mā gū jiu nuǎn ","Tag":null,"Explanation":null,"English":null,"Sort":11,"Dynasty":"清"}]}