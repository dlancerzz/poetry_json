{"Id":730100,"Title":"九岭","Dynasty":"清","Author":"李良年","Context":"昨者暑气清，岚瘴喜初散。幕府有程期，鸣鏦戒宵半。残月不到地，松梢耿河汉。冥冥列炬移，灼灼萤火乱。空山悟无始，静里阅昏旦。九岭争一隅，径窄中每断。我行尚层冈，仆夫复深涧。浮生付飘忽，肩腋楚人惯。不坠良偶然，履危岂无叹。转苦东日迟，坐待火云烂。稍稍荆扉开，人语出沙畔。前路方迢遥，平明且须饭。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b96fb9be0ab4d58adafc3068fdc4137d","Step":0,"Verses":[{"Id":5552452,"Sentence":"昨者暑气清，岚瘴喜初散。","Rank":0,"PoetryId":null,"Pinyin":"zuó zhě shǔ qì qīng ，lán zhàng xi chū sǎn ","Tag":null,"Explanation":null,"English":null,"Sort":0,"Dynasty":"清"},{"Id":5552453,"Sentence":"幕府有程期，鸣鏦戒宵半。","Rank":0,"PoetryId":null,"Pinyin":"mù fǔ yǒu chéng jī ，mǐng cōng jiè xiāo bàn ","Tag":null,"Explanation":null,"English":null,"Sort":1,"Dynasty":"清"},{"Id":5552454,"Sentence":"残月不到地，松梢耿河汉。","Rank":0,"PoetryId":null,"Pinyin":"cán yuè bú dào 地，sōng sào gěng hé hàn ","Tag":null,"Explanation":null,"English":null,"Sort":2,"Dynasty":"清"},{"Id":5552455,"Sentence":"冥冥列炬移，灼灼萤火乱。","Rank":0,"PoetryId":null,"Pinyin":"mǐng mǐng liè jù yǐ ，zhuó zhuó yǐng huǒ luàn ","Tag":null,"Explanation":null,"English":null,"Sort":3,"Dynasty":"清"},{"Id":5552456,"Sentence":"空山悟无始，静里阅昏旦。","Rank":0,"PoetryId":null,"Pinyin":"kōng shān wù mó shi ，jìng li yuè hūn dàn ","Tag":null,"Explanation":null,"English":null,"Sort":4,"Dynasty":"清"},{"Id":5552457,"Sentence":"九岭争一隅，径窄中每断。","Rank":0,"PoetryId":null,"Pinyin":"jiu ling zhēng yī yú ，jìng zhǎi zhōng měi duàn ","Tag":null,"Explanation":null,"English":null,"Sort":5,"Dynasty":"清"},{"Id":5552458,"Sentence":"我行尚层冈，仆夫复深涧。","Rank":0,"PoetryId":null,"Pinyin":"wǒ háng shàng céng gāng ，pū fū fù shēn jiàn ","Tag":null,"Explanation":null,"English":null,"Sort":6,"Dynasty":"清"},{"Id":5552459,"Sentence":"浮生付飘忽，肩腋楚人惯。","Rank":0,"PoetryId":null,"Pinyin":"fú shēng fù piāo hū ，jiān yè chǔ rén guàn ","Tag":null,"Explanation":null,"English":null,"Sort":7,"Dynasty":"清"},{"Id":5552460,"Sentence":"不坠良偶然，履危岂无叹。","Rank":0,"PoetryId":null,"Pinyin":"bú zhuì liáng ǒu rán ，lǚ wēi qi mó tàn ","Tag":null,"Explanation":null,"English":null,"Sort":8,"Dynasty":"清"},{"Id":5552461,"Sentence":"转苦东日迟，坐待火云烂。","Rank":0,"PoetryId":null,"Pinyin":"zhuǎi kǔ dōng rì chǐ ，zuò dāi huǒ yún làn ","Tag":null,"Explanation":null,"English":null,"Sort":9,"Dynasty":"清"},{"Id":5552462,"Sentence":"稍稍荆扉开，人语出沙畔。","Rank":0,"PoetryId":null,"Pinyin":"shāo shāo jīng fēi kāi ，rén yǔ chū shā pàn ","Tag":null,"Explanation":null,"English":null,"Sort":10,"Dynasty":"清"},{"Id":5552463,"Sentence":"前路方迢遥，平明且须饭。","Rank":0,"PoetryId":null,"Pinyin":"qián lù fāng tiáo yáo ，pǐng mǐng jū xū fàn ","Tag":null,"Explanation":null,"English":null,"Sort":11,"Dynasty":"清"}]}