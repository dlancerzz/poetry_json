{"Id":745306,"Title":"嚄唶吟","Dynasty":"清","Author":"刘大受","Context":"北方苦旱南苦雨，天倾地缺谁能补。幽州五月尘塞空，麦苗一寸不出土。谁知南中夏潦发，鼋鼍登堂鱼窥宇。四十年来又见之，熊兵桥东水丈五。入春以来常苦霖，十日不得两日晴。吴棉著身夏不脱，高堂习习清风生。连城鲑菜已无种，况乃泛滥妨深耕。中宵忽报双江溢，顷刻巨浪排山立。惊沙大石随潮至，万户千村卷蓬疾。乱流作势向城来，七城黯黯昼不开。疾雷一声破空下，三条九剧声号哀。垣墉杂遝任摧倒，白骨死葬洪涛堆。我家城西当水头，水高过人人上楼。大墙如山向我倾，危楼黠戛亦有声。老人呼天稚子哭，顷刻性命成漂腾。城墙结筏冲波出，此身但存他何恤。烈风三日水归壑，沈沈万灶炊烟息。回家瓮盎百不完，老屋半欹犹未坼。我时游梁方病暑，石铫调汤手自煮。仆夫言有尺书来，开缄手颤不得语。安全百口自天幸，萧条四壁奈何许。一身俯仰宇宙窄，高堂阔绝关山阻。人生百年无事无，忧患相煎何太苦。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"9e2f40a29d1f76fc7e2bf261d4750644","Step":0,"Verses":[{"Id":5518283,"Sentence":"北方苦旱南苦雨，天倾地缺谁能补。","Rank":0,"PoetryId":null,"Pinyin":"běi fāng kǔ hàn nā kǔ yǔ ，tiān qīng 地quē shéi néng bǔ ","Tag":null,"Explanation":null,"English":null,"Sort":0,"Dynasty":"清"},{"Id":5518284,"Sentence":"幽州五月尘塞空，麦苗一寸不出土。","Rank":0,"PoetryId":null,"Pinyin":"yōu zhōu wǔ yuè chén sāi kōng ，mài miáo yī cùn bú chū tǔ ","Tag":null,"Explanation":null,"English":null,"Sort":1,"Dynasty":"清"},{"Id":5518285,"Sentence":"谁知南中夏潦发，鼋鼍登堂鱼窥宇。","Rank":0,"PoetryId":null,"Pinyin":"shéi zhī nā zhōng xià lǎo fā ，yuán tuó dēng táng yú kuī yǔ ","Tag":null,"Explanation":null,"English":null,"Sort":2,"Dynasty":"清"},{"Id":5518286,"Sentence":"四十年来又见之，熊兵桥东水丈五。","Rank":0,"PoetryId":null,"Pinyin":"sì shǐ nián lái yòu jiàn zhī ，xióng bīng qiáo dōng shui zhàng wǔ ","Tag":null,"Explanation":null,"English":null,"Sort":3,"Dynasty":"清"},{"Id":5518287,"Sentence":"入春以来常苦霖，十日不得两日晴。","Rank":0,"PoetryId":null,"Pinyin":"rù chūn yi lái cháng kǔ lǐn ，shǐ rì bú dé liǎng rì qǐng ","Tag":null,"Explanation":null,"English":null,"Sort":4,"Dynasty":"清"},{"Id":5518288,"Sentence":"吴棉著身夏不脱，高堂习习清风生。","Rank":0,"PoetryId":null,"Pinyin":"wú mián 著shēn xià bú tuō ，gāo táng xǐ xǐ qīng fēng shēng ","Tag":null,"Explanation":null,"English":null,"Sort":5,"Dynasty":"清"},{"Id":5518290,"Sentence":"中宵忽报双江溢，顷刻巨浪排山立。","Rank":0,"PoetryId":null,"Pinyin":"zhōng xiāo hū bào shuāng jiāng yì ，qing kè jù làng pái shān lì ","Tag":null,"Explanation":null,"English":null,"Sort":7,"Dynasty":"清"},{"Id":5518291,"Sentence":"惊沙大石随潮至，万户千村卷蓬疾。","Rank":0,"PoetryId":null,"Pinyin":"jīng shā dà dàn suǐ cháo zhì ，mò hù qiān cūn juǎn péng jǐ ","Tag":null,"Explanation":null,"English":null,"Sort":8,"Dynasty":"清"},{"Id":5518292,"Sentence":"乱流作势向城来，七城黯黯昼不开。","Rank":0,"PoetryId":null,"Pinyin":"luàn lǐu zuō shì xiàng chéng lái ，qī chéng àn àn zhòu bú kāi ","Tag":null,"Explanation":null,"English":null,"Sort":9,"Dynasty":"清"},{"Id":5518294,"Sentence":"垣墉杂遝任摧倒，白骨死葬洪涛堆。","Rank":0,"PoetryId":null,"Pinyin":"yuán yōng zá tà rén cuī dǎo ，bái gū si zàng hóng tāo duī ","Tag":null,"Explanation":null,"English":null,"Sort":11,"Dynasty":"清"},{"Id":5518295,"Sentence":"我家城西当水头，水高过人人上楼。","Rank":0,"PoetryId":null,"Pinyin":"wǒ gū chéng xī dāng shui tóu ，shui gāo guō rén rén shǎng lóu ","Tag":null,"Explanation":null,"English":null,"Sort":12,"Dynasty":"清"},{"Id":5518296,"Sentence":"大墙如山向我倾，危楼黠戛亦有声。","Rank":0,"PoetryId":null,"Pinyin":"dà qiáng rú shān xiàng wǒ qīng ，wēi lóu xiá jiá yì yǒu shēng ","Tag":null,"Explanation":null,"English":null,"Sort":13,"Dynasty":"清"},{"Id":5518297,"Sentence":"老人呼天稚子哭，顷刻性命成漂腾。","Rank":0,"PoetryId":null,"Pinyin":"lǎo rén hū tiān zhì zi kū ，qing kè xìng mìng chéng piāo tēng ","Tag":null,"Explanation":null,"English":null,"Sort":14,"Dynasty":"清"},{"Id":5518298,"Sentence":"城墙结筏冲波出，此身但存他何恤。","Rank":0,"PoetryId":null,"Pinyin":"chéng qiáng jiē fá chōng bō chū ，ci shēn dàn cún tā hé xù ","Tag":null,"Explanation":null,"English":null,"Sort":15,"Dynasty":"清"},{"Id":5518299,"Sentence":"烈风三日水归壑，沈沈万灶炊烟息。","Rank":0,"PoetryId":null,"Pinyin":"liè fēng sān rì shui guī hè ，shěn shěn mò zào chuī yān xī ","Tag":null,"Explanation":null,"English":null,"Sort":16,"Dynasty":"清"},{"Id":5518300,"Sentence":"回家瓮盎百不完，老屋半欹犹未坼。","Rank":0,"PoetryId":null,"Pinyin":"huǐ gū wèng àng bǎi bú wán ，lǎo wū bàn jī yóu wèi chè ","Tag":null,"Explanation":null,"English":null,"Sort":17,"Dynasty":"清"},{"Id":5518301,"Sentence":"我时游梁方病暑，石铫调汤手自煮。","Rank":0,"PoetryId":null,"Pinyin":"wǒ shǐ yóu liáng fāng bìng shǔ ，dàn diào diào shāng shǒu zì zhǔ ","Tag":null,"Explanation":null,"English":null,"Sort":18,"Dynasty":"清"},{"Id":5518302,"Sentence":"仆夫言有尺书来，开缄手颤不得语。","Rank":0,"PoetryId":null,"Pinyin":"pū fū yán yǒu chě shū lái ，kāi jiān shǒu chàn bú dé yǔ ","Tag":null,"Explanation":null,"English":null,"Sort":19,"Dynasty":"清"},{"Id":5518304,"Sentence":"一身俯仰宇宙窄，高堂阔绝关山阻。","Rank":0,"PoetryId":null,"Pinyin":"yī shēn fǔ yǎng yǔ zhòu zhǎi ，gāo táng kuò jué guān shān zǔ ","Tag":null,"Explanation":null,"English":null,"Sort":21,"Dynasty":"清"},{"Id":5518305,"Sentence":"人生百年无事无，忧患相煎何太苦。","Rank":0,"PoetryId":null,"Pinyin":"rén shēng bǎi nián mó shì mó ，yōu huàn xiāng jiān hé tài kǔ ","Tag":null,"Explanation":null,"English":null,"Sort":22,"Dynasty":"清"},{"Id":5518289,"Sentence":"连城鲑菜已无种，况乃泛滥妨深耕。","Rank":0,"PoetryId":null,"Pinyin":"lián chéng guī cài yi mó chóng ，kuàng nǎi fán làn fāng shēn gēng ","Tag":null,"Explanation":null,"English":null,"Sort":6,"Dynasty":"清"},{"Id":5518293,"Sentence":"疾雷一声破空下，三条九剧声号哀。","Rank":0,"PoetryId":null,"Pinyin":"jǐ léi yī shēng pò kōng xià ，sān tiáo jiu jù shēng háo āi ","Tag":null,"Explanation":null,"English":null,"Sort":10,"Dynasty":"清"},{"Id":5518303,"Sentence":"安全百口自天幸，萧条四壁奈何许。","Rank":0,"PoetryId":null,"Pinyin":"ān quán bǎi kǒu zì tiān xìng ，xiāo tiáo sì bì nài hé hǔ ","Tag":null,"Explanation":null,"English":null,"Sort":20,"Dynasty":"清"}]}