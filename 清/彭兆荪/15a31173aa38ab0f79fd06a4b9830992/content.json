{"Id":738226,"Title":"八达岭","Dynasty":"清","Author":"彭兆荪","Context":"两岩夹层云，线路争一指。峰高不肯俯，偃蹇瞰天咫。我行登顿疲，计险忘计里。呼风马批耳，啮脚石排齿。岚霭北条来，蛇蜒扑眉紫。奇哉老太行，元气果不死。忆在明中叶，三辅屯错峙。建瓴俯神京，居庸列其趾。时清牌堠疏，道古榛菅迤。日昃聊停骖，秦城倚残雉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"15a31173aa38ab0f79fd06a4b9830992","Step":0,"Verses":[{"Id":5382938,"Sentence":"两岩夹层云，线路争一指。","Rank":0,"PoetryId":null,"Pinyin":"liǎng yán gā céng yún ，xiàn lù zhēng yī zhi ","Tag":null,"Explanation":null,"English":null,"Sort":0,"Dynasty":"清"},{"Id":5382939,"Sentence":"峰高不肯俯，偃蹇瞰天咫。","Rank":0,"PoetryId":null,"Pinyin":"fēng gāo bú kěn fǔ ，yǎn jiǎn kàn tiān zhi ","Tag":null,"Explanation":null,"English":null,"Sort":1,"Dynasty":"清"},{"Id":5382940,"Sentence":"我行登顿疲，计险忘计里。","Rank":0,"PoetryId":null,"Pinyin":"wǒ háng dēng dú pǐ ，jì xiǎn wàng jì li ","Tag":null,"Explanation":null,"English":null,"Sort":2,"Dynasty":"清"},{"Id":5382941,"Sentence":"呼风马批耳，啮脚石排齿。","Rank":0,"PoetryId":null,"Pinyin":"hū fēng mǎ pī ěr ，niè jiǎo dàn pái chi ","Tag":null,"Explanation":null,"English":null,"Sort":3,"Dynasty":"清"},{"Id":5382942,"Sentence":"岚霭北条来，蛇蜒扑眉紫。","Rank":0,"PoetryId":null,"Pinyin":"lán ǎi běi tiáo lái ，shé yán pū méi zi ","Tag":null,"Explanation":null,"English":null,"Sort":4,"Dynasty":"清"},{"Id":5382943,"Sentence":"奇哉老太行，元气果不死。","Rank":0,"PoetryId":null,"Pinyin":"jī zāi lǎo tài háng ，yuán qì guǒ bú si ","Tag":null,"Explanation":null,"English":null,"Sort":5,"Dynasty":"清"},{"Id":5382944,"Sentence":"忆在明中叶，三辅屯错峙。","Rank":0,"PoetryId":null,"Pinyin":"yì zài mǐng zhōng xié ，sān fǔ tún cuò shì ","Tag":null,"Explanation":null,"English":null,"Sort":6,"Dynasty":"清"},{"Id":5382945,"Sentence":"建瓴俯神京，居庸列其趾。","Rank":0,"PoetryId":null,"Pinyin":"jiàn lǐng fǔ shén jīng ，jū yōng liè jī zhi ","Tag":null,"Explanation":null,"English":null,"Sort":7,"Dynasty":"清"},{"Id":5382946,"Sentence":"时清牌堠疏，道古榛菅迤。","Rank":0,"PoetryId":null,"Pinyin":"shǐ qīng pái hòu shū ，dāo gǔ zhēn jiān yǐ ","Tag":null,"Explanation":null,"English":null,"Sort":8,"Dynasty":"清"},{"Id":5382947,"Sentence":"日昃聊停骖，秦城倚残雉。","Rank":0,"PoetryId":null,"Pinyin":"rì zè liáo tǐng cān ，qǐn chéng yi cán zhì ","Tag":null,"Explanation":null,"English":null,"Sort":9,"Dynasty":"清"}]}