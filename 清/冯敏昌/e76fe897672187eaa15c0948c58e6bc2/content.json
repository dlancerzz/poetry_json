{"Id":737050,"Title":"萧尺木楚辞歌图","Dynasty":"清","Author":"冯敏昌","Context":"诗人无媒安问天，画手欲并前人肩。谁云画史胸次狭，有此人物神鬼仙。潇湘洞庭渺风烟，苍梧北渚云连绵。屈子神游向何处，飘荡恍惚凌风船。天阊不开吁可怜，鸾凰蛟龙相后先。湘君夫人环佩捐，云之君兮下翩翩。幽丛山鬼媚余笑，坐使狸豹工攀牵。猿狖悲哀草木泣，雷雨昏绝枫篁颠。呜呼重华不可作，汤禹祗敬忧其愆。王佐霸功几遭遇，孤臣孽子多迍邅。不闻谗鼎铸饕餮，共说飨雉私彭篯。女娲炼石补不尽，缺限首在磨兜坚。搔首问之不得对，无声第写愁诗篇。古来作者俱精专，妙手须附词人传。略如蝉嫣有苗裔，鬼才贮锦仙青莲。我昔长江浩洄沿，太白楼高矶势偏。匡庐峨眉接云气，云台日观森钩缠。谁呵四壁吐墨沈，不食七日愁笞鞭。画成长嗟果绝笔，事过感激难为缘。再游京国今几年，萧斋寄寂来骚笺。读罢想像得真契，使我坐叹心茫然。昔画何减吴道玄，今图何谢李龙眠。谁能御气出天地，披发往逐烦忧蠲。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e76fe897672187eaa15c0948c58e6bc2","Step":0,"Verses":[{"Id":5499413,"Sentence":"呜呼重华不可作，汤禹祗敬忧其愆。","Rank":0,"PoetryId":null,"Pinyin":"wū hū chóng huā bú kě zuō ，shāng yǔ zhī jìng yōu jī qiān ","Tag":null,"Explanation":null,"English":null,"Sort":8,"Dynasty":"清"},{"Id":5499418,"Sentence":"古来作者俱精专，妙手须附词人传。","Rank":0,"PoetryId":null,"Pinyin":"gǔ lái zuō zhě jū jīng zhuān ，miào shǒu xū fù cǐ rén chuán ","Tag":null,"Explanation":null,"English":null,"Sort":13,"Dynasty":"清"},{"Id":5499405,"Sentence":"诗人无媒安问天，画手欲并前人肩。","Rank":0,"PoetryId":null,"Pinyin":"shī rén mó méi ān wèn tiān ，huà shǒu yù bīng qián rén jiān ","Tag":null,"Explanation":null,"English":null,"Sort":0,"Dynasty":"清"},{"Id":5499406,"Sentence":"谁云画史胸次狭，有此人物神鬼仙。","Rank":0,"PoetryId":null,"Pinyin":"shéi yún huà shi xiōng cì xiá ，yǒu ci rén wù shén gui xiān ","Tag":null,"Explanation":null,"English":null,"Sort":1,"Dynasty":"清"},{"Id":5499407,"Sentence":"潇湘洞庭渺风烟，苍梧北渚云连绵。","Rank":0,"PoetryId":null,"Pinyin":"xiāo xiāng dòng tǐng miǎo fēng yān ，cāng wú běi zhǔ yún lián mián ","Tag":null,"Explanation":null,"English":null,"Sort":2,"Dynasty":"清"},{"Id":5499408,"Sentence":"屈子神游向何处，飘荡恍惚凌风船。","Rank":0,"PoetryId":null,"Pinyin":"qū zi shén yóu xiàng hé chǔ ，piāo dàng huǎng hū līng fēng chuán ","Tag":null,"Explanation":null,"English":null,"Sort":3,"Dynasty":"清"},{"Id":5499409,"Sentence":"天阊不开吁可怜，鸾凰蛟龙相后先。","Rank":0,"PoetryId":null,"Pinyin":"tiān chāng bú kāi xū kě lián ，luán huáng jiāo lóng xiāng hòu xiān ","Tag":null,"Explanation":null,"English":null,"Sort":4,"Dynasty":"清"},{"Id":5499410,"Sentence":"湘君夫人环佩捐，云之君兮下翩翩。","Rank":0,"PoetryId":null,"Pinyin":"xiāng jūn fū rén huán pèi juān ，yún zhī jūn xī xià piān piān ","Tag":null,"Explanation":null,"English":null,"Sort":5,"Dynasty":"清"},{"Id":5499411,"Sentence":"幽丛山鬼媚余笑，坐使狸豹工攀牵。","Rank":0,"PoetryId":null,"Pinyin":"yōu cóng shān gui mèi yú xiào ，zuò shi lǐ bào gōng pān qiān ","Tag":null,"Explanation":null,"English":null,"Sort":6,"Dynasty":"清"},{"Id":5499412,"Sentence":"猿狖悲哀草木泣，雷雨昏绝枫篁颠。","Rank":0,"PoetryId":null,"Pinyin":"yuán yòu bēi āi cǎo mù qì ，léi yǔ hūn jué fēng huáng diān ","Tag":null,"Explanation":null,"English":null,"Sort":7,"Dynasty":"清"},{"Id":5499414,"Sentence":"王佐霸功几遭遇，孤臣孽子多迍邅。","Rank":0,"PoetryId":null,"Pinyin":"wáng zuǒ bà gōng jī zāo yù ，gū chén niè zi duō zhūn zhān ","Tag":null,"Explanation":null,"English":null,"Sort":9,"Dynasty":"清"},{"Id":5499415,"Sentence":"不闻谗鼎铸饕餮，共说飨雉私彭篯。","Rank":0,"PoetryId":null,"Pinyin":"bú wén chán ding zhù tāo tiè ，gōng shuì xiǎng zhì sī péng jiān ","Tag":null,"Explanation":null,"English":null,"Sort":10,"Dynasty":"清"},{"Id":5499416,"Sentence":"女娲炼石补不尽，缺限首在磨兜坚。","Rank":0,"PoetryId":null,"Pinyin":"nǚ wā liàn dàn bǔ bú jin ，quē xiàn shǒu zài mó dōu jiān ","Tag":null,"Explanation":null,"English":null,"Sort":11,"Dynasty":"清"},{"Id":5499417,"Sentence":"搔首问之不得对，无声第写愁诗篇。","Rank":0,"PoetryId":null,"Pinyin":"sāo shǒu wèn zhī bú dé duì ，mó shēng dì xiě chóu shī piān ","Tag":null,"Explanation":null,"English":null,"Sort":12,"Dynasty":"清"},{"Id":5499419,"Sentence":"略如蝉嫣有苗裔，鬼才贮锦仙青莲。","Rank":0,"PoetryId":null,"Pinyin":"lvè rú chán yān yǒu miáo yì ，gui cái zhù jin xiān qīng lián ","Tag":null,"Explanation":null,"English":null,"Sort":14,"Dynasty":"清"},{"Id":5499420,"Sentence":"我昔长江浩洄沿，太白楼高矶势偏。","Rank":0,"PoetryId":null,"Pinyin":"wǒ xī cháng jiāng hào huǐ yán ，tài bái lóu gāo jī shì piān ","Tag":null,"Explanation":null,"English":null,"Sort":15,"Dynasty":"清"},{"Id":5499421,"Sentence":"匡庐峨眉接云气，云台日观森钩缠。","Rank":0,"PoetryId":null,"Pinyin":"kuāng lú é méi jiē yún qì ，yún tāi rì guān sēn gōu chán ","Tag":null,"Explanation":null,"English":null,"Sort":16,"Dynasty":"清"},{"Id":5499422,"Sentence":"谁呵四壁吐墨沈，不食七日愁笞鞭。","Rank":0,"PoetryId":null,"Pinyin":"shéi ā sì bì tǔ mò shěn ，bú shǐ qī rì chóu chī biān ","Tag":null,"Explanation":null,"English":null,"Sort":17,"Dynasty":"清"},{"Id":5499423,"Sentence":"画成长嗟果绝笔，事过感激难为缘。","Rank":0,"PoetryId":null,"Pinyin":"huà chéng cháng jiē guǒ jué bi ，shì guō gǎn jī nán wéi yuán ","Tag":null,"Explanation":null,"English":null,"Sort":18,"Dynasty":"清"},{"Id":5499424,"Sentence":"再游京国今几年，萧斋寄寂来骚笺。","Rank":0,"PoetryId":null,"Pinyin":"zài yóu jīng guó jīn jī nián ，xiāo zhāi jì jì lái sāo jiān ","Tag":null,"Explanation":null,"English":null,"Sort":19,"Dynasty":"清"},{"Id":5499425,"Sentence":"读罢想像得真契，使我坐叹心茫然。","Rank":0,"PoetryId":null,"Pinyin":"dòu bā xiǎng xiàng dé zhēn qì ，shi wǒ zuò tàn xīn māng rán ","Tag":null,"Explanation":null,"English":null,"Sort":20,"Dynasty":"清"},{"Id":5499426,"Sentence":"昔画何减吴道玄，今图何谢李龙眠。","Rank":0,"PoetryId":null,"Pinyin":"xī huà hé jiǎn wú dāo xuán ，jīn tú hé xiè li lóng mián ","Tag":null,"Explanation":null,"English":null,"Sort":21,"Dynasty":"清"},{"Id":5499427,"Sentence":"谁能御气出天地，披发往逐烦忧蠲。","Rank":0,"PoetryId":null,"Pinyin":"shéi néng yù qì chū tiān 地，pī fā wǎng zhú fán yōu juān ","Tag":null,"Explanation":null,"English":null,"Sort":22,"Dynasty":"清"}]}