{"Id":737049,"Title":"唐元宗脊令颂墨迹卷","Dynasty":"清","Author":"冯敏昌","Context":"尘烟蔽天玄武门，唐家四海无弟昆。诗人叹息何为者，急难鹡鸰思在原。逡巡三郎作天子，媲美贞观称开元。名垂金鉴播彤史，楼成花萼辉乾坤。花萼楼头风日美，麟德殿前花鸟繁。花奴击鼓雪儿舞，琵琶朔管声喧喧。五王贵盛闻天下，济济群臣无间言。神龙已报戏潜底，雍渠忽见当庭轩。飞鸣行摇信得意，饮食衎宴堪同论。谁与献颂魏长史，手足愉悦情相宣。神藻飞时焕祥瑞，天笔落处光瑜璠。和气感召讵不信，让帝终始尤克敦。谁令阿环玉笛窃，遽使步幛金鸡蹲。延秋啼鸟最先起，蜀道杜宇声重吞。长安繁华但一梦，几人跋马追西奔。惟余宝墨照春色，异时歌板停芳樽。欧赵题识罕辨证，汝帖补缀空瘢痕。遥遥千载发长喟，尺布斗粟空仁恩。天寒展卷数开阖，门外急雪看飞翻。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"9c0b1d2af7999b9e677b6468fb3ecf0e","Step":0,"Verses":[{"Id":5499386,"Sentence":"延秋啼鸟最先起，蜀道杜宇声重吞。","Rank":0,"PoetryId":null,"Pinyin":"yán qīu tǐ diǎo zuì xiān qi ，shǔ dāo dù yǔ shēng chóng tūn ","Tag":null,"Explanation":null,"English":null,"Sort":13,"Dynasty":"清"},{"Id":5499387,"Sentence":"长安繁华但一梦，几人跋马追西奔。","Rank":0,"PoetryId":null,"Pinyin":"cháng ān fán huā dàn yī mèng ，jī rén bá mǎ zhuī xī bēn ","Tag":null,"Explanation":null,"English":null,"Sort":14,"Dynasty":"清"},{"Id":5499374,"Sentence":"诗人叹息何为者，急难鹡鸰思在原。","Rank":0,"PoetryId":null,"Pinyin":"shī rén tàn xī hé wéi zhě ，jǐ nán jǐ lǐng sāi zài yuán ","Tag":null,"Explanation":null,"English":null,"Sort":1,"Dynasty":"清"},{"Id":5499373,"Sentence":"尘烟蔽天玄武门，唐家四海无弟昆。","Rank":0,"PoetryId":null,"Pinyin":"chén yān bì tiān xuán wǔ mén ，táng gū sì hǎi mó dì kūn ","Tag":null,"Explanation":null,"English":null,"Sort":0,"Dynasty":"清"},{"Id":5499375,"Sentence":"逡巡三郎作天子，媲美贞观称开元。","Rank":0,"PoetryId":null,"Pinyin":"qūn xún sān láng zuō tiān zi ，pì měi zhēn guān chèn kāi yuán ","Tag":null,"Explanation":null,"English":null,"Sort":2,"Dynasty":"清"},{"Id":5499376,"Sentence":"名垂金鉴播彤史，楼成花萼辉乾坤。","Rank":0,"PoetryId":null,"Pinyin":"mǐng chuǐ jīn jiàn bō tóng shi ，lóu chéng huā è huī gān kūn ","Tag":null,"Explanation":null,"English":null,"Sort":3,"Dynasty":"清"},{"Id":5499377,"Sentence":"花萼楼头风日美，麟德殿前花鸟繁。","Rank":0,"PoetryId":null,"Pinyin":"huā è lóu tóu fēng rì měi ，lǐn dé diàn qián huā diǎo fán ","Tag":null,"Explanation":null,"English":null,"Sort":4,"Dynasty":"清"},{"Id":5499378,"Sentence":"花奴击鼓雪儿舞，琵琶朔管声喧喧。","Rank":0,"PoetryId":null,"Pinyin":"huā nú jī gǔ xuě ér wǔ ，pǐ pá shuò guǎn shēng xuān xuān ","Tag":null,"Explanation":null,"English":null,"Sort":5,"Dynasty":"清"},{"Id":5499379,"Sentence":"五王贵盛闻天下，济济群臣无间言。","Rank":0,"PoetryId":null,"Pinyin":"wǔ wáng guì chéng wén tiān xià ，ji ji qún chén mó jiān yán ","Tag":null,"Explanation":null,"English":null,"Sort":6,"Dynasty":"清"},{"Id":5499380,"Sentence":"神龙已报戏潜底，雍渠忽见当庭轩。","Rank":0,"PoetryId":null,"Pinyin":"shén lóng yi bào hū qián 底，yōng qú hū jiàn dāng tǐng xuān ","Tag":null,"Explanation":null,"English":null,"Sort":7,"Dynasty":"清"},{"Id":5499381,"Sentence":"飞鸣行摇信得意，饮食衎宴堪同论。","Rank":0,"PoetryId":null,"Pinyin":"fēi mǐng háng yáo xìn dé yì ，yin shǐ kǎn yàn kān tóng lún ","Tag":null,"Explanation":null,"English":null,"Sort":8,"Dynasty":"清"},{"Id":5499382,"Sentence":"谁与献颂魏长史，手足愉悦情相宣。","Rank":0,"PoetryId":null,"Pinyin":"shéi yú suō sòng wèi cháng shi ，shǒu zú yú yuè qǐng xiāng xuān ","Tag":null,"Explanation":null,"English":null,"Sort":9,"Dynasty":"清"},{"Id":5499383,"Sentence":"神藻飞时焕祥瑞，天笔落处光瑜璠。","Rank":0,"PoetryId":null,"Pinyin":"shén zǎo fēi shǐ huàn xiáng ruì ，tiān bi là chǔ guāng yú fán ","Tag":null,"Explanation":null,"English":null,"Sort":10,"Dynasty":"清"},{"Id":5499384,"Sentence":"和气感召讵不信，让帝终始尤克敦。","Rank":0,"PoetryId":null,"Pinyin":"hé qì gǎn shào jù bú xìn ，ràng dì zhōng shi yóu kè duì ","Tag":null,"Explanation":null,"English":null,"Sort":11,"Dynasty":"清"},{"Id":5499385,"Sentence":"谁令阿环玉笛窃，遽使步幛金鸡蹲。","Rank":0,"PoetryId":null,"Pinyin":"shéi ling ā huán yù dǐ qiè ，jù shi bù zhàng jīn jī cún ","Tag":null,"Explanation":null,"English":null,"Sort":12,"Dynasty":"清"},{"Id":5499388,"Sentence":"惟余宝墨照春色，异时歌板停芳樽。","Rank":0,"PoetryId":null,"Pinyin":"wéi yú bǎo mò zhào chūn sè ，yì shǐ gē bǎn tǐng fāng zūn ","Tag":null,"Explanation":null,"English":null,"Sort":15,"Dynasty":"清"},{"Id":5499389,"Sentence":"欧赵题识罕辨证，汝帖补缀空瘢痕。","Rank":0,"PoetryId":null,"Pinyin":"ōu zhào tǐ shǐ hǎn biàn zhèng ，rǔ tiē bǔ chuò kōng bān hén ","Tag":null,"Explanation":null,"English":null,"Sort":16,"Dynasty":"清"},{"Id":5499390,"Sentence":"遥遥千载发长喟，尺布斗粟空仁恩。","Rank":0,"PoetryId":null,"Pinyin":"yáo yáo qiān zǎi fā cháng kuì ，chě bù dǒu sù kōng rén ēn ","Tag":null,"Explanation":null,"English":null,"Sort":17,"Dynasty":"清"},{"Id":5499391,"Sentence":"天寒展卷数开阖，门外急雪看飞翻。","Rank":0,"PoetryId":null,"Pinyin":"tiān hán zhǎn juǎn shǔ kāi hé ，mén wài jǐ xuě kān fēi fān ","Tag":null,"Explanation":null,"English":null,"Sort":18,"Dynasty":"清"}]}