{"Id":725516,"Title":"尹望山招绚春园雅集","Dynasty":"清","Author":"永瑢","Context":"春风袅袅吹余寒，柳枝欲绿梅舒丹。纤尘不起四郊净，白云澹荡天宇宽。何处去天才一握，平津别墅饶芳药。主人爱客兼爱诗，群公问字经过数。良辰招客琴尊开，华篸珠履登春台。旋脍银鳞出翠釜，还倾琥珀注深杯。九州英彦蓬莱友，五十年中辈先后。击钵哦诗诗尽成，薄罚停催金谷酒。当筵日转层城霞，红亭绮榭流清华。源头活水承太液，绚春题榜来天家。岚光翠滴西山暮，漠漠微烟笼苑树。树头鸟宿酒微酲，天际云归客初去。东阁深沈淑景迟，风光咫尺怅攀追。拈毫漫作邯郸步，一曲《阳春》和者谁。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9bd59eab7cb3e555dfad8d811c6dca56","Step":0,"Verses":[{"Id":5912678,"Sentence":"春风袅袅吹余寒，柳枝欲绿梅舒丹。","Rank":0,"PoetryId":null,"Pinyin":"chūn fēng niǎo niǎo chuī yú hán ，liu zhī yù lù méi shū dān ","Tag":null,"Explanation":null,"English":null,"Sort":0,"Dynasty":"清"},{"Id":5912679,"Sentence":"纤尘不起四郊净，白云澹荡天宇宽。","Rank":0,"PoetryId":null,"Pinyin":"qiàn chén bú qi sì jiāo jìng ，bái yún dàn dàng tiān yǔ kuān ","Tag":null,"Explanation":null,"English":null,"Sort":1,"Dynasty":"清"},{"Id":5912680,"Sentence":"何处去天才一握，平津别墅饶芳药。","Rank":0,"PoetryId":null,"Pinyin":"hé chǔ qù tiān cái yī wò ，pǐng jīn bié shù ráo fāng yào ","Tag":null,"Explanation":null,"English":null,"Sort":2,"Dynasty":"清"},{"Id":5912681,"Sentence":"主人爱客兼爱诗，群公问字经过数。","Rank":0,"PoetryId":null,"Pinyin":"zhǔ rén ài kè jiān ài shī ，qún gōng wèn zì jīng guō shǔ ","Tag":null,"Explanation":null,"English":null,"Sort":3,"Dynasty":"清"},{"Id":5912682,"Sentence":"良辰招客琴尊开，华篸珠履登春台。","Rank":0,"PoetryId":null,"Pinyin":"liáng chén qiáo kè qǐn zūn kāi ，huā sēn zhū lǚ dēng chūn tāi ","Tag":null,"Explanation":null,"English":null,"Sort":4,"Dynasty":"清"},{"Id":5912683,"Sentence":"旋脍银鳞出翠釜，还倾琥珀注深杯。","Rank":0,"PoetryId":null,"Pinyin":"xuán kuài yǐn lǐn chū cuì fǔ ，hái qīng hǔ pò zhù shēn bēi ","Tag":null,"Explanation":null,"English":null,"Sort":5,"Dynasty":"清"},{"Id":5912684,"Sentence":"九州英彦蓬莱友，五十年中辈先后。","Rank":0,"PoetryId":null,"Pinyin":"jiu zhōu yīng yàn péng lái yǒu ，wǔ shǐ nián zhōng bèi xiān hòu ","Tag":null,"Explanation":null,"English":null,"Sort":6,"Dynasty":"清"},{"Id":5912685,"Sentence":"击钵哦诗诗尽成，薄罚停催金谷酒。","Rank":0,"PoetryId":null,"Pinyin":"jī bō é shī shī jin chéng ，báo fá tǐng cuī jīn gǔ jiu ","Tag":null,"Explanation":null,"English":null,"Sort":7,"Dynasty":"清"},{"Id":5912686,"Sentence":"当筵日转层城霞，红亭绮榭流清华。","Rank":0,"PoetryId":null,"Pinyin":"dāng yán rì zhuǎi céng chéng xiá ，gōng tǐng qi xiè lǐu qīng huā ","Tag":null,"Explanation":null,"English":null,"Sort":8,"Dynasty":"清"},{"Id":5912687,"Sentence":"源头活水承太液，绚春题榜来天家。","Rank":0,"PoetryId":null,"Pinyin":"yuán tóu huó shui chéng tài yè ，xuàn chūn tǐ bǎng lái tiān gū ","Tag":null,"Explanation":null,"English":null,"Sort":9,"Dynasty":"清"},{"Id":5912688,"Sentence":"岚光翠滴西山暮，漠漠微烟笼苑树。","Rank":0,"PoetryId":null,"Pinyin":"lán guāng cuì dī xī shān mù ，mò mò wēi yān lóng yuàn shù ","Tag":null,"Explanation":null,"English":null,"Sort":10,"Dynasty":"清"},{"Id":5912689,"Sentence":"树头鸟宿酒微酲，天际云归客初去。","Rank":0,"PoetryId":null,"Pinyin":"shù tóu diǎo sù jiu wēi chéng ，tiān jì yún guī kè chū qù ","Tag":null,"Explanation":null,"English":null,"Sort":11,"Dynasty":"清"},{"Id":5912690,"Sentence":"东阁深沈淑景迟，风光咫尺怅攀追。","Rank":0,"PoetryId":null,"Pinyin":"dōng gé shēn shěn shū jing chǐ ，fēng guāng zhi chě chàng pān zhuī ","Tag":null,"Explanation":null,"English":null,"Sort":12,"Dynasty":"清"},{"Id":5912691,"Sentence":"拈毫漫作邯郸步，一曲《阳春》和者谁。","Rank":0,"PoetryId":null,"Pinyin":"niān háo màn zuō hán dān bù ，yī qū 《yáng chūn 》hé zhě shéi ","Tag":null,"Explanation":null,"English":null,"Sort":13,"Dynasty":"清"}]}