{"Id":738737,"Title":"种花 其一","Dynasty":"清","Author":"鲍桂星","Context":"薰风送灵雨，一夕燕山绿。晓闻卖花声，幽梦不肯续。自起呼买之，倾箧餍所欲。纷然杂红紫，亦颇娱心目。奚奴荷锸前，一盎莳一束。须臾十薮盎，鳞次相委属。中庭有乔柯，老碧衒新沐。笑比支离叟，儿孙绕其足。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"50eb51a27596590fcc35e0b6720bcf5a","Step":0,"Verses":[{"Id":5506330,"Sentence":"薰风送灵雨，一夕燕山绿。","Rank":0,"PoetryId":null,"Pinyin":"xūn fēng sòng lǐng yǔ ，yī xī yān shān lù ","Tag":null,"Explanation":null,"English":null,"Sort":0,"Dynasty":"清"},{"Id":5506331,"Sentence":"晓闻卖花声，幽梦不肯续。","Rank":0,"PoetryId":null,"Pinyin":"xiǎo wén mài huā shēng ，yōu mèng bú kěn xù ","Tag":null,"Explanation":null,"English":null,"Sort":1,"Dynasty":"清"},{"Id":5506332,"Sentence":"自起呼买之，倾箧餍所欲。","Rank":0,"PoetryId":null,"Pinyin":"zì qi hū mǎi zhī ，qīng qiè yàn suǒ yù ","Tag":null,"Explanation":null,"English":null,"Sort":2,"Dynasty":"清"},{"Id":5506333,"Sentence":"纷然杂红紫，亦颇娱心目。","Rank":0,"PoetryId":null,"Pinyin":"fēn rán zá gōng zi ，yì pō yú xīn mù ","Tag":null,"Explanation":null,"English":null,"Sort":3,"Dynasty":"清"},{"Id":5506334,"Sentence":"奚奴荷锸前，一盎莳一束。","Rank":0,"PoetryId":null,"Pinyin":"xī nú hé chā qián ，yī àng shǐ yī shù ","Tag":null,"Explanation":null,"English":null,"Sort":4,"Dynasty":"清"},{"Id":5506335,"Sentence":"须臾十薮盎，鳞次相委属。","Rank":0,"PoetryId":null,"Pinyin":"xū yú shǐ sǒu àng ，lǐn cì xiāng wēi shǔ ","Tag":null,"Explanation":null,"English":null,"Sort":5,"Dynasty":"清"},{"Id":5506336,"Sentence":"中庭有乔柯，老碧衒新沐。","Rank":0,"PoetryId":null,"Pinyin":"zhōng tǐng yǒu qiáo kē ，lǎo bì xuàn xīn mù ","Tag":null,"Explanation":null,"English":null,"Sort":6,"Dynasty":"清"},{"Id":5506337,"Sentence":"笑比支离叟，儿孙绕其足。","Rank":0,"PoetryId":null,"Pinyin":"xiào bi zhī lǐ sǒu ，ér sūn rào jī zú ","Tag":null,"Explanation":null,"English":null,"Sort":7,"Dynasty":"清"}]}