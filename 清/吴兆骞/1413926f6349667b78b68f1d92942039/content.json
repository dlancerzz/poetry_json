{"Id":793870,"Title":"闰三月朔日将赴辽左留别吴中诸故人","Dynasty":"清","Author":"吴兆骞","Context":"蓟门三月柳堪折，玉关迁客肝肠绝。结束征车去旧乡，矫首天南恨离别。忆昨胥台事侠游，才名卓荦凌王侯。黄童雅擅无双誉，温峤羞居第二流。相将日向春江曲，阖闾暮前草初绿。彩鹢春风客似云，珠帘夜月人如玉。少年行乐恣游盘，夹道飞花覆锦湍。按歌每挟茱萸女，驻马频看芍药栏。筵前进酒题鹦鹉，一日声名动东府。拟从执戟奏甘泉，耻学吾丘能格五。去年谬应公车征，骏马高台几度登。自许文章飞白凤，岂知谣诼信苍蝇。苍蝇点白由来事，薏苡偏嗟罹谤议。赋就《凌云》只自怜，投人明月还相弃。身婴木索入圜门，白日阴沉欲断魂。北燕漫说邹生哭，东海谁明孝妇冤？衔冤犴狴悲何极，慷慨陈词对岩棘。幽怨空教托《楚辞》，严威竟已罹秦格。忽承恩谴度龙沙，边草茫茫去路赊。名列丹书难指罪，身投青海已无家。销魂桥畔谁相送，一曲芦笳自悲痛。皂帽惭非避世人，青山何处思乡梦？乡心日夜绕江干，江柳江花不复攀。万重关塞行应遍，十载交游见欲难。从此家山等飞藿，满眼黄云横大漠。自伤亭伯远投荒，却悔平原轻赴洛。一向冰天逐雁臣，东风挥手泪沾巾。只应一片江南月，流照飘零塞北人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1413926f6349667b78b68f1d92942039","Step":0,"Verses":[{"Id":5594927,"Sentence":"蓟门三月柳堪折，玉关迁客肝肠绝。","Rank":0,"PoetryId":null,"Pinyin":"jì mén sān yuè liu kān shé ，yù guān qiān kè gān cháng jué ","Tag":null,"Explanation":null,"English":null,"Sort":0,"Dynasty":"清"},{"Id":5594928,"Sentence":"结束征车去旧乡，矫首天南恨离别。","Rank":0,"PoetryId":null,"Pinyin":"jiē shù zhēng chē qù jìu xiāng ，jiáo shǒu tiān nā hèn lǐ bié ","Tag":null,"Explanation":null,"English":null,"Sort":1,"Dynasty":"清"},{"Id":5594929,"Sentence":"忆昨胥台事侠游，才名卓荦凌王侯。","Rank":0,"PoetryId":null,"Pinyin":"yì zuó xū tāi shì xiá yóu ，cái mǐng zhuó luò līng wáng hóu ","Tag":null,"Explanation":null,"English":null,"Sort":2,"Dynasty":"清"},{"Id":5594930,"Sentence":"黄童雅擅无双誉，温峤羞居第二流。","Rank":0,"PoetryId":null,"Pinyin":"huáng tóng yā shàn mó shuāng yù ，wēn jiào xīu jū dì èr lǐu ","Tag":null,"Explanation":null,"English":null,"Sort":3,"Dynasty":"清"},{"Id":5594931,"Sentence":"相将日向春江曲，阖闾暮前草初绿。","Rank":0,"PoetryId":null,"Pinyin":"xiāng jiāng rì xiàng chūn jiāng qū ，hé lǘ mù qián cǎo chū lù ","Tag":null,"Explanation":null,"English":null,"Sort":4,"Dynasty":"清"},{"Id":5594932,"Sentence":"彩鹢春风客似云，珠帘夜月人如玉。","Rank":0,"PoetryId":null,"Pinyin":"cǎi yì chūn fēng kè shì yún ，zhū lián yè yuè rén rú yù ","Tag":null,"Explanation":null,"English":null,"Sort":5,"Dynasty":"清"},{"Id":5594933,"Sentence":"少年行乐恣游盘，夹道飞花覆锦湍。","Rank":0,"PoetryId":null,"Pinyin":"shǎo nián háng lè zì yóu pán ，gā dāo fēi huā fù jin tuān ","Tag":null,"Explanation":null,"English":null,"Sort":6,"Dynasty":"清"},{"Id":5594934,"Sentence":"按歌每挟茱萸女，驻马频看芍药栏。","Rank":0,"PoetryId":null,"Pinyin":"àn gē měi jiā zhū yú nǚ ，zhù mǎ pǐn kān sháo yào lán ","Tag":null,"Explanation":null,"English":null,"Sort":7,"Dynasty":"清"},{"Id":5594935,"Sentence":"筵前进酒题鹦鹉，一日声名动东府。","Rank":0,"PoetryId":null,"Pinyin":"yán qián jìn jiu tǐ yīng wǔ ，yī rì shēng mǐng dòng dōng fǔ ","Tag":null,"Explanation":null,"English":null,"Sort":8,"Dynasty":"清"},{"Id":5594936,"Sentence":"拟从执戟奏甘泉，耻学吾丘能格五。","Rank":0,"PoetryId":null,"Pinyin":"ni cóng zhǐ ji zòu gān quán ，chi xué wú qīu néng gē wǔ ","Tag":null,"Explanation":null,"English":null,"Sort":9,"Dynasty":"清"},{"Id":5594937,"Sentence":"去年谬应公车征，骏马高台几度登。","Rank":0,"PoetryId":null,"Pinyin":"qù nián mìu yīng gōng chē zhēng ，jùn mǎ gāo tāi jī dù dēng ","Tag":null,"Explanation":null,"English":null,"Sort":10,"Dynasty":"清"},{"Id":5594938,"Sentence":"自许文章飞白凤，岂知谣诼信苍蝇。","Rank":0,"PoetryId":null,"Pinyin":"zì hǔ wén zhāng fēi bái fèng ，qi zhī yáo zhuó xìn cāng yǐng ","Tag":null,"Explanation":null,"English":null,"Sort":11,"Dynasty":"清"},{"Id":5594939,"Sentence":"苍蝇点白由来事，薏苡偏嗟罹谤议。","Rank":0,"PoetryId":null,"Pinyin":"cāng yǐng diǎn bái yóu lái shì ，yì yi piān jiē lǐ bàng yì ","Tag":null,"Explanation":null,"English":null,"Sort":12,"Dynasty":"清"},{"Id":5594940,"Sentence":"赋就《凌云》只自怜，投人明月还相弃。","Rank":0,"PoetryId":null,"Pinyin":"fù jìu 《līng yún 》zhī zì lián ，tóu rén mǐng yuè hái xiāng qì ","Tag":null,"Explanation":null,"English":null,"Sort":13,"Dynasty":"清"},{"Id":5594941,"Sentence":"身婴木索入圜门，白日阴沉欲断魂。","Rank":0,"PoetryId":null,"Pinyin":"shēn yīng mù suǒ rù huán mén ，bái rì yīn chén yù duàn hún ","Tag":null,"Explanation":null,"English":null,"Sort":14,"Dynasty":"清"},{"Id":5594942,"Sentence":"北燕漫说邹生哭，东海谁明孝妇冤？","Rank":0,"PoetryId":null,"Pinyin":"běi yān màn shuì jù shēng kū ，dōng hǎi shéi mǐng xiào fù yuān ","Tag":null,"Explanation":null,"English":null,"Sort":15,"Dynasty":"清"},{"Id":5594943,"Sentence":"衔冤犴狴悲何极，慷慨陈词对岩棘。","Rank":0,"PoetryId":null,"Pinyin":"xián yuān àn bì bēi hé jǐ ，kāng kǎi chén cǐ duì yán jǐ ","Tag":null,"Explanation":null,"English":null,"Sort":16,"Dynasty":"清"},{"Id":5594944,"Sentence":"幽怨空教托《楚辞》，严威竟已罹秦格。","Rank":0,"PoetryId":null,"Pinyin":"yōu yuàn kōng jiāo tuō 《chǔ cǐ 》，yán wēi jìng yi lǐ qǐn gē ","Tag":null,"Explanation":null,"English":null,"Sort":17,"Dynasty":"清"},{"Id":5594945,"Sentence":"忽承恩谴度龙沙，边草茫茫去路赊。","Rank":0,"PoetryId":null,"Pinyin":"hū chéng ēn qiǎn dù lóng shā ，biān cǎo māng māng qù lù shē ","Tag":null,"Explanation":null,"English":null,"Sort":18,"Dynasty":"清"},{"Id":5594946,"Sentence":"名列丹书难指罪，身投青海已无家。","Rank":0,"PoetryId":null,"Pinyin":"mǐng liè dān shū nán zhi zuì ，shēn tóu qīng hǎi yi mó gū ","Tag":null,"Explanation":null,"English":null,"Sort":19,"Dynasty":"清"},{"Id":5594947,"Sentence":"销魂桥畔谁相送，一曲芦笳自悲痛。","Rank":0,"PoetryId":null,"Pinyin":"xiāo hún qiáo pàn shéi xiāng sòng ，yī qū lú jiā zì bēi tòng ","Tag":null,"Explanation":null,"English":null,"Sort":20,"Dynasty":"清"},{"Id":5594948,"Sentence":"皂帽惭非避世人，青山何处思乡梦？","Rank":0,"PoetryId":null,"Pinyin":"zào mào cán fēi bì shì rén ，qīng shān hé chǔ sāi xiāng mèng ","Tag":null,"Explanation":null,"English":null,"Sort":21,"Dynasty":"清"},{"Id":5594949,"Sentence":"乡心日夜绕江干，江柳江花不复攀。","Rank":0,"PoetryId":null,"Pinyin":"xiāng xīn rì yè rào jiāng gān ，jiāng liu jiāng huā bú fù pān ","Tag":null,"Explanation":null,"English":null,"Sort":22,"Dynasty":"清"},{"Id":5594950,"Sentence":"万重关塞行应遍，十载交游见欲难。","Rank":0,"PoetryId":null,"Pinyin":"mò chóng guān sāi háng yīng biàn ，shǐ zǎi jiāo yóu jiàn yù nán ","Tag":null,"Explanation":null,"English":null,"Sort":23,"Dynasty":"清"},{"Id":5594951,"Sentence":"从此家山等飞藿，满眼黄云横大漠。","Rank":0,"PoetryId":null,"Pinyin":"cóng ci gū shān děng fēi huò ，mǎn yǎn huáng yún héng dà mò ","Tag":null,"Explanation":null,"English":null,"Sort":24,"Dynasty":"清"},{"Id":5594952,"Sentence":"自伤亭伯远投荒，却悔平原轻赴洛。","Rank":0,"PoetryId":null,"Pinyin":"zì shāng tǐng bǎi yuǎn tóu huāng ，què hui pǐng yuán qīng fù luò ","Tag":null,"Explanation":null,"English":null,"Sort":25,"Dynasty":"清"},{"Id":5594953,"Sentence":"一向冰天逐雁臣，东风挥手泪沾巾。","Rank":0,"PoetryId":null,"Pinyin":"yī xiàng bīng tiān zhú yàn chén ，dōng fēng huī shǒu lèi zhān jīn ","Tag":null,"Explanation":null,"English":null,"Sort":26,"Dynasty":"清"},{"Id":5594954,"Sentence":"只应一片江南月，流照飘零塞北人。","Rank":0,"PoetryId":null,"Pinyin":"zhī yīng yī piān jiāng nā yuè ，lǐu zhào piāo lǐng sāi běi rén ","Tag":null,"Explanation":null,"English":null,"Sort":27,"Dynasty":"清"}]}