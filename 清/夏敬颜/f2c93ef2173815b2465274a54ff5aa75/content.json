{"Id":738362,"Title":"王文成纪功石刻","Dynasty":"清","Author":"夏敬颜","Context":"武宗荒游居豹房，群小窃柄如沸螗。逆濠觊觎神器久，称兵向阙狡且狂。大江南北俱震动，谁其戡乱余姚王。先生本是道学者，见大敌勇非寻常。徐邢伍戴尽文吏，指挥一一皆腾骧。誓师樟树决胜算，攻瑕捣穴先南昌。南昌已下贼胆落，惰归逆击趋鄱阳。前锋文定锐莫当，徐戴夹击两翼张。须臾伏发湖中央，贼屡却保樵舍傍。掩之纵火焚艅艎，鲸鄱骇窜纷仓皇。雷霆顷刻驱欃枪，鼋鼍尽徒蛟螭藏。彭蠡之水流汤汤，甲兵净洗凝清光。呜呼功大乃得谤，噂沓贝锦来貂珰。先生智勇由主静，渊乎器宇何可量。纶巾翩然九华去，仿佛辟谷留侯良。明年庚辰正月晦，摩崖铭泐山之冈。大书天子赫斯怒，神武不杀威奋扬。武昭皇灵靖邦国，环辞谟诰相颉颃。勋猷道德本一贯，知行何苦区低昂。陋儒纷纷訾讲学，如公成就犹雌黄。蚍蜉撼树何足较，临风一笑增慨慷。读书台前剔藓读，白袷凉袭岩桂香。燕然山铭尚逊此，直扫月露风云章。擘窠楷正妙结构，俨若冠剑立庙廊。此山此刻并不朽，风雷呵护森光芒。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"f2c93ef2173815b2465274a54ff5aa75","Step":0,"Verses":[{"Id":5505780,"Sentence":"明年庚辰正月晦，摩崖铭泐山之冈。","Rank":0,"PoetryId":null,"Pinyin":"mǐng nián gēng chén zhēng yuè huì ，mā yá mǐng lè shān zhī gāng ","Tag":null,"Explanation":null,"English":null,"Sort":15,"Dynasty":"清"},{"Id":5505765,"Sentence":"武宗荒游居豹房，群小窃柄如沸螗。","Rank":0,"PoetryId":null,"Pinyin":"wǔ zōng huāng yóu jū bào fáng ，qún xiǎo qiè bing rú fèi táng ","Tag":null,"Explanation":null,"English":null,"Sort":0,"Dynasty":"清"},{"Id":5505766,"Sentence":"逆濠觊觎神器久，称兵向阙狡且狂。","Rank":0,"PoetryId":null,"Pinyin":"nì háo jì yú shén qì jiu ，chèn bīng xiàng quē jiǎo jū kuáng ","Tag":null,"Explanation":null,"English":null,"Sort":1,"Dynasty":"清"},{"Id":5505767,"Sentence":"大江南北俱震动，谁其戡乱余姚王。","Rank":0,"PoetryId":null,"Pinyin":"dà jiāng nā běi jū zhèn dòng ，shéi jī kān luàn yú yáo wáng ","Tag":null,"Explanation":null,"English":null,"Sort":2,"Dynasty":"清"},{"Id":5505768,"Sentence":"先生本是道学者，见大敌勇非寻常。","Rank":0,"PoetryId":null,"Pinyin":"xiān shēng běn shì dāo xué zhě ，jiàn dà dǐ yǒng fēi xún cháng ","Tag":null,"Explanation":null,"English":null,"Sort":3,"Dynasty":"清"},{"Id":5505769,"Sentence":"徐邢伍戴尽文吏，指挥一一皆腾骧。","Rank":0,"PoetryId":null,"Pinyin":"xú gěng wǔ dài jin wén lì ，zhi huī yī yī jiē tēng xiāng ","Tag":null,"Explanation":null,"English":null,"Sort":4,"Dynasty":"清"},{"Id":5505770,"Sentence":"誓师樟树决胜算，攻瑕捣穴先南昌。","Rank":0,"PoetryId":null,"Pinyin":"shì shī zhāng shù jué shēng suàn ，gōng xiá dǎo xué xiān nā chāng ","Tag":null,"Explanation":null,"English":null,"Sort":5,"Dynasty":"清"},{"Id":5505771,"Sentence":"南昌已下贼胆落，惰归逆击趋鄱阳。","Rank":0,"PoetryId":null,"Pinyin":"nā chāng yi xià zéi dǎn là ，duò guī nì jī qū pó yáng ","Tag":null,"Explanation":null,"English":null,"Sort":6,"Dynasty":"清"},{"Id":5505772,"Sentence":"前锋文定锐莫当，徐戴夹击两翼张。","Rank":0,"PoetryId":null,"Pinyin":"qián fēng wén dìng ruì mò dāng ，xú dài gā jī liǎng yì zhāng ","Tag":null,"Explanation":null,"English":null,"Sort":7,"Dynasty":"清"},{"Id":5505773,"Sentence":"须臾伏发湖中央，贼屡却保樵舍傍。","Rank":0,"PoetryId":null,"Pinyin":"xū yú fú fā hú zhōng yāng ，zéi lǚ què bǎo qiáo shě bàng ","Tag":null,"Explanation":null,"English":null,"Sort":8,"Dynasty":"清"},{"Id":5505774,"Sentence":"掩之纵火焚艅艎，鲸鄱骇窜纷仓皇。","Rank":0,"PoetryId":null,"Pinyin":"yǎn zhī zòng huǒ fén yú huáng ，jīng pó hài cuàn fēn cāng huáng ","Tag":null,"Explanation":null,"English":null,"Sort":9,"Dynasty":"清"},{"Id":5505775,"Sentence":"雷霆顷刻驱欃枪，鼋鼍尽徒蛟螭藏。","Rank":0,"PoetryId":null,"Pinyin":"léi tǐng qing kè qū chán qiāng ，yuán tuó jin tú jiāo chī cáng ","Tag":null,"Explanation":null,"English":null,"Sort":10,"Dynasty":"清"},{"Id":5505776,"Sentence":"彭蠡之水流汤汤，甲兵净洗凝清光。","Rank":0,"PoetryId":null,"Pinyin":"péng lǐ zhī shui lǐu shāng shāng ，jiǎ bīng jìng xi nǐng qīng guāng ","Tag":null,"Explanation":null,"English":null,"Sort":11,"Dynasty":"清"},{"Id":5505777,"Sentence":"呜呼功大乃得谤，噂沓贝锦来貂珰。","Rank":0,"PoetryId":null,"Pinyin":"wū hū gōng dà nǎi dé bàng ，zǔn dá bèi jin lái diāo dāng ","Tag":null,"Explanation":null,"English":null,"Sort":12,"Dynasty":"清"},{"Id":5505778,"Sentence":"先生智勇由主静，渊乎器宇何可量。","Rank":0,"PoetryId":null,"Pinyin":"xiān shēng zhì yǒng yóu zhǔ jìng ，yuān hū qì yǔ hé kě liáng ","Tag":null,"Explanation":null,"English":null,"Sort":13,"Dynasty":"清"},{"Id":5505779,"Sentence":"纶巾翩然九华去，仿佛辟谷留侯良。","Rank":0,"PoetryId":null,"Pinyin":"guān jīn piān rán jiu huā qù ，fǎng fó bì gǔ lǐu hóu liáng ","Tag":null,"Explanation":null,"English":null,"Sort":14,"Dynasty":"清"},{"Id":5505781,"Sentence":"大书天子赫斯怒，神武不杀威奋扬。","Rank":0,"PoetryId":null,"Pinyin":"dà shū tiān zi hè sī nù ，shén wǔ bú shā wēi fèn yáng ","Tag":null,"Explanation":null,"English":null,"Sort":16,"Dynasty":"清"},{"Id":5505782,"Sentence":"武昭皇灵靖邦国，环辞谟诰相颉颃。","Rank":0,"PoetryId":null,"Pinyin":"wǔ zhāo huáng lǐng jìng bāng guó ，huán cǐ mó gào xiāng jié gāng ","Tag":null,"Explanation":null,"English":null,"Sort":17,"Dynasty":"清"},{"Id":5505783,"Sentence":"勋猷道德本一贯，知行何苦区低昂。","Rank":0,"PoetryId":null,"Pinyin":"xūn yóu dāo dé běn yī guàn ，zhī háng hé kǔ ōu dī áng ","Tag":null,"Explanation":null,"English":null,"Sort":18,"Dynasty":"清"},{"Id":5505784,"Sentence":"陋儒纷纷訾讲学，如公成就犹雌黄。","Rank":0,"PoetryId":null,"Pinyin":"lòu rú fēn fēn zī jiǎng xué ，rú gōng chéng jìu yóu cǐ huáng ","Tag":null,"Explanation":null,"English":null,"Sort":19,"Dynasty":"清"},{"Id":5505785,"Sentence":"蚍蜉撼树何足较，临风一笑增慨慷。","Rank":0,"PoetryId":null,"Pinyin":"pǐ fú hàn shù hé zú jiào ，lǐn fēng yī xiào zēng kǎi kāng ","Tag":null,"Explanation":null,"English":null,"Sort":20,"Dynasty":"清"},{"Id":5505786,"Sentence":"读书台前剔藓读，白袷凉袭岩桂香。","Rank":0,"PoetryId":null,"Pinyin":"dòu shū tāi qián tī xiǎn dòu ，bái jiá liáng xǐ yán guì xiāng ","Tag":null,"Explanation":null,"English":null,"Sort":21,"Dynasty":"清"},{"Id":5505787,"Sentence":"燕然山铭尚逊此，直扫月露风云章。","Rank":0,"PoetryId":null,"Pinyin":"yān rán shān mǐng shàng xùn ci ，zhǐ sǎo yuè lòu fēng yún zhāng ","Tag":null,"Explanation":null,"English":null,"Sort":22,"Dynasty":"清"},{"Id":5505788,"Sentence":"擘窠楷正妙结构，俨若冠剑立庙廊。","Rank":0,"PoetryId":null,"Pinyin":"bò kē kǎi zhēng miào jiē gòu ，yǎn rě guān jiàn lì miào láng ","Tag":null,"Explanation":null,"English":null,"Sort":23,"Dynasty":"清"},{"Id":5505789,"Sentence":"此山此刻并不朽，风雷呵护森光芒。","Rank":0,"PoetryId":null,"Pinyin":"ci shān ci kè bīng bú xiu ，fēng léi ā hù sēn guāng máng ","Tag":null,"Explanation":null,"English":null,"Sort":24,"Dynasty":"清"}]}