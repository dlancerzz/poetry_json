{"Id":767410,"Title":"傀儡石砚歌","Dynasty":"清","Author":"吴玉麟","Context":"傀儡之山有美石，小者如掌大如席。生番蟠踞此山中，杀人为雄首充积。遂令山下少人行，石亦因之埋沙碛。傍山之侧有熟番，风俗颇通解唐译。今年有客贾其中，偶携片石压车轭。到家留作捣衣砧，敲扑崩馀仅盈尺。我乍见之心暗惊，乞得归来更护惜。杜门十日亲琢磨，制成一砚方而泽。环腰痕似火捺红，数点斑如鸲眼碧。致密不燥亦不渗，笔与相安墨莫逆。平生有癖似米颠，蕉叶罗纹宝拱璧。此石真堪鼎足分，晨夕相需忍暂释？天涯知己岂偶然，谁向尘中破资格。摩挲一度一咨嗟，多少奇材伤弃掷。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"f97c1c6bb31ab15f37672c1cf0832265","Step":0,"Verses":[{"Id":5654238,"Sentence":"傀儡之山有美石，小者如掌大如席。","Rank":0,"PoetryId":null,"Pinyin":"guī lěi zhī shān yǒu měi dàn ，xiǎo zhě rú zhǎng dà rú xǐ ","Tag":null,"Explanation":null,"English":null,"Sort":0,"Dynasty":"清"},{"Id":5654239,"Sentence":"生番蟠踞此山中，杀人为雄首充积。","Rank":0,"PoetryId":null,"Pinyin":"shēng fān pán jù ci shān zhōng ，shā rén wéi xióng shǒu chōng jī ","Tag":null,"Explanation":null,"English":null,"Sort":1,"Dynasty":"清"},{"Id":5654240,"Sentence":"遂令山下少人行，石亦因之埋沙碛。","Rank":0,"PoetryId":null,"Pinyin":"suǐ ling shān xià shǎo rén háng ，dàn yì yīn zhī mái shā qì ","Tag":null,"Explanation":null,"English":null,"Sort":2,"Dynasty":"清"},{"Id":5654241,"Sentence":"傍山之侧有熟番，风俗颇通解唐译。","Rank":0,"PoetryId":null,"Pinyin":"bàng shān zhī cè yǒu shóu fān ，fēng sú pō tōng jiě táng yì ","Tag":null,"Explanation":null,"English":null,"Sort":3,"Dynasty":"清"},{"Id":5654242,"Sentence":"今年有客贾其中，偶携片石压车轭。","Rank":0,"PoetryId":null,"Pinyin":"jīn nián yǒu kè gǔ jī zhōng ，ǒu xié piān dàn yā chē è ","Tag":null,"Explanation":null,"English":null,"Sort":4,"Dynasty":"清"},{"Id":5654243,"Sentence":"到家留作捣衣砧，敲扑崩馀仅盈尺。","Rank":0,"PoetryId":null,"Pinyin":"dào gū lǐu zuō dǎo yī zhēn ，qiāo pū bēng yú jin yīng chě ","Tag":null,"Explanation":null,"English":null,"Sort":5,"Dynasty":"清"},{"Id":5654244,"Sentence":"我乍见之心暗惊，乞得归来更护惜。","Rank":0,"PoetryId":null,"Pinyin":"wǒ zhà jiàn zhī xīn àn jīng ，qi dé guī lái gēng hù xī ","Tag":null,"Explanation":null,"English":null,"Sort":6,"Dynasty":"清"},{"Id":5654245,"Sentence":"杜门十日亲琢磨，制成一砚方而泽。","Rank":0,"PoetryId":null,"Pinyin":"dù mén shǐ rì qīn zhuó mó ，zhì chéng yī yàn fāng ér zé ","Tag":null,"Explanation":null,"English":null,"Sort":7,"Dynasty":"清"},{"Id":5654246,"Sentence":"环腰痕似火捺红，数点斑如鸲眼碧。","Rank":0,"PoetryId":null,"Pinyin":"huán yāo hén shì huǒ nà gōng ，shǔ diǎn bān rú qú yǎn bì ","Tag":null,"Explanation":null,"English":null,"Sort":8,"Dynasty":"清"},{"Id":5654247,"Sentence":"致密不燥亦不渗，笔与相安墨莫逆。","Rank":0,"PoetryId":null,"Pinyin":"zhì mì bú zào yì bú shèn ，bi yú xiāng ān mò mò nì ","Tag":null,"Explanation":null,"English":null,"Sort":9,"Dynasty":"清"},{"Id":5654248,"Sentence":"平生有癖似米颠，蕉叶罗纹宝拱璧。","Rank":0,"PoetryId":null,"Pinyin":"pǐng shēng yǒu pi shì mi diān ，jiāo xié luó wén bǎo gǒng bì ","Tag":null,"Explanation":null,"English":null,"Sort":10,"Dynasty":"清"},{"Id":5654249,"Sentence":"此石真堪鼎足分，晨夕相需忍暂释？","Rank":0,"PoetryId":null,"Pinyin":"ci dàn zhēn kān ding zú fēn ，chén xī xiāng xū rěn zàn shì ","Tag":null,"Explanation":null,"English":null,"Sort":11,"Dynasty":"清"},{"Id":5654250,"Sentence":"天涯知己岂偶然，谁向尘中破资格。","Rank":0,"PoetryId":null,"Pinyin":"tiān yá zhī ji qi ǒu rán ，shéi xiàng chén zhōng pò zī gē ","Tag":null,"Explanation":null,"English":null,"Sort":12,"Dynasty":"清"},{"Id":5654251,"Sentence":"摩挲一度一咨嗟，多少奇材伤弃掷。","Rank":0,"PoetryId":null,"Pinyin":"mā sā yī dù yī zī jiē ，duō shǎo jī cái shāng qì zhì ","Tag":null,"Explanation":null,"English":null,"Sort":13,"Dynasty":"清"}]}