{"Id":790903,"Title":"惜馀春慢 秋日远峰亭感旧","Dynasty":"清","Author":"张令仪","Context":"丛桂香妍，海棠睡足，亭院秋光如水。双亲昼锦，棠棣敷荣，雏燕成行花底。也学刻烛分题，翠管牙签，硬黄摩字。但妆成画阁，炉爇芸烟，衫裁杏子。回首处、墓木云封，沙堤月冷，隔四十年前事。池塘梦远，雁序风高，天外鱼书难寄。独我泥途輱轲，病鹤摧颓，孤鸾憔悴。步苍茫景物，依然往事，江河邈矣。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c757cdaa61a4d85e049e46d4d2ac9b78","Step":0,"Verses":[{"Id":5340807,"Sentence":"丛桂香妍，海棠睡足，亭院秋光如水。","Rank":0,"PoetryId":null,"Pinyin":"cóng guì xiāng yán ，hǎi táng shuì zú ，tǐng yuàn qīu guāng rú shui ","Tag":null,"Explanation":null,"English":null,"Sort":0,"Dynasty":"清"},{"Id":5340808,"Sentence":"双亲昼锦，棠棣敷荣，雏燕成行花底。","Rank":0,"PoetryId":null,"Pinyin":"shuāng qīn zhòu jin ，táng dì fū róng ，chú yān chéng háng huā 底","Tag":null,"Explanation":null,"English":null,"Sort":1,"Dynasty":"清"},{"Id":5340809,"Sentence":"也学刻烛分题，翠管牙签，硬黄摩字。","Rank":0,"PoetryId":null,"Pinyin":"yě xué kè zhú fēn tǐ ，cuì guǎn yá qiān ，yìng huáng mā zì ","Tag":null,"Explanation":null,"English":null,"Sort":2,"Dynasty":"清"},{"Id":5340810,"Sentence":"但妆成画阁，炉爇芸烟，衫裁杏子。","Rank":0,"PoetryId":null,"Pinyin":"dàn zhuāng chéng huà gé ，lú ruò yún yān ，shān cái xìng zi ","Tag":null,"Explanation":null,"English":null,"Sort":3,"Dynasty":"清"},{"Id":5340811,"Sentence":"回首处、墓木云封，沙堤月冷，隔四十年前事。","Rank":0,"PoetryId":null,"Pinyin":"huǐ shǒu chǔ 、mù mù yún fēng ，shā dī yuè lěng ，gé sì shǐ nián qián shì ","Tag":null,"Explanation":null,"English":null,"Sort":4,"Dynasty":"清"},{"Id":5340812,"Sentence":"池塘梦远，雁序风高，天外鱼书难寄。","Rank":0,"PoetryId":null,"Pinyin":"chǐ táng mèng yuǎn ，yàn xù fēng gāo ，tiān wài yú shū nán jì ","Tag":null,"Explanation":null,"English":null,"Sort":5,"Dynasty":"清"},{"Id":5340813,"Sentence":"独我泥途輱轲，病鹤摧颓，孤鸾憔悴。","Rank":0,"PoetryId":null,"Pinyin":"dú wǒ nǐ tú kàn kē ，bìng hè cuī tuǐ ，gū luán qiáo cuì ","Tag":null,"Explanation":null,"English":null,"Sort":6,"Dynasty":"清"},{"Id":5340814,"Sentence":"步苍茫景物，依然往事，江河邈矣。","Rank":0,"PoetryId":null,"Pinyin":"bù cāng māng jing wù ，yī rán wǎng shì ，jiāng hé miǎo yi ","Tag":null,"Explanation":null,"English":null,"Sort":7,"Dynasty":"清"}]}