{"Id":731184,"Title":"太宰陈说岩先生命题王石谷画午亭山村图","Dynasty":"清","Author":"周起渭","Context":"太行绵亘北州野，处处峰峦聚奔马。腾骧磊落万不同，一一远自青天下。神灵窟宅夸雄尊，西边王屋东苏门。纵横顾盼韩魏赵，卫中山数百郡空。青未了，烟光繁。我公结庐王屋边，太行元气纷纠蟠。千室鳞鳞入云雾，尘中不辨桃花源。绿野裴中立，东山谢安石。白头趋起为苍生，留著烟岚围故宅。纶扉赐沐时清闲，幅巾鞶带思家山。乌木山人黄鹤手，为写云峦缥缈间。青山一重溪一转，山势半舒云半卷。遥天漠漠风雨来，苍翠浮空没层巘。斯须彩晕山前生，乱铺锦绣林壑明。驿梅官柳傍前路，溪桥野店行人行。行人路转前山曲，侧峰横岭看不足。桥柏杉篁一径通，人家散满千花谷。谷口人家经几年，晋时耕种秦时田。渔郎舟子偶一到，竟疑此地皆神仙。神仙爱山不住山，青云鸣玉趋真班。自来力牧风后乃仙伯，岂有山泽之癯能活国。君不见我公身侍玉皇香案四十秋，素心日向林泉游。出山更复携山出，五岳真形随杖头。腐儒不办经纶事，祇是未谙山水意。岂如真儒江湖魏阙藏胸襟，天然林壑无招寻。松泉百道交清音，慷慨写之《梁父吟》。出和虞舜薰风琴，勋名如山力所任。我心无时无山林，王屋高高丹水深。吁嗟乎方知古来伯仲伊吕者，一生皆是巢由心。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"d71312d4c7fc6c717d47afdfbb1ad0e6","Step":0,"Verses":[{"Id":5487382,"Sentence":"吁嗟乎方知古来伯仲伊吕者，一生皆是巢由心。","Rank":0,"PoetryId":null,"Pinyin":"xū jiē hū fāng zhī gǔ lái bǎi zhòng yī lǚ zhě ，yī shēng jiē shì cháo yóu xīn ","Tag":null,"Explanation":null,"English":null,"Sort":28,"Dynasty":"清"},{"Id":5487354,"Sentence":"太行绵亘北州野，处处峰峦聚奔马。","Rank":0,"PoetryId":null,"Pinyin":"tài háng mián gèn běi zhōu yě ，chǔ chǔ fēng luán jù bēn mǎ ","Tag":null,"Explanation":null,"English":null,"Sort":0,"Dynasty":"清"},{"Id":5487355,"Sentence":"腾骧磊落万不同，一一远自青天下。","Rank":0,"PoetryId":null,"Pinyin":"tēng xiāng lěi là mò bú tóng ，yī yī yuǎn zì qīng tiān xià ","Tag":null,"Explanation":null,"English":null,"Sort":1,"Dynasty":"清"},{"Id":5487356,"Sentence":"神灵窟宅夸雄尊，西边王屋东苏门。","Rank":0,"PoetryId":null,"Pinyin":"shén lǐng kū zhái kuā xióng zūn ，xī biān wáng wū dōng sū mén ","Tag":null,"Explanation":null,"English":null,"Sort":2,"Dynasty":"清"},{"Id":5487357,"Sentence":"纵横顾盼韩魏赵，卫中山数百郡空。","Rank":0,"PoetryId":null,"Pinyin":"zòng héng gù pàn hán wèi zhào ，wèi zhōng shān shǔ bǎi jùn kōng ","Tag":null,"Explanation":null,"English":null,"Sort":3,"Dynasty":"清"},{"Id":5487358,"Sentence":"青未了，烟光繁。","Rank":0,"PoetryId":null,"Pinyin":"qīng wèi 了，yān guāng fán ","Tag":null,"Explanation":null,"English":null,"Sort":4,"Dynasty":"清"},{"Id":5487359,"Sentence":"我公结庐王屋边，太行元气纷纠蟠。","Rank":0,"PoetryId":null,"Pinyin":"wǒ gōng jiē lú wáng wū biān ，tài háng yuán qì fēn jīu pán ","Tag":null,"Explanation":null,"English":null,"Sort":5,"Dynasty":"清"},{"Id":5487360,"Sentence":"千室鳞鳞入云雾，尘中不辨桃花源。","Rank":0,"PoetryId":null,"Pinyin":"qiān shì lǐn lǐn rù yún wù ，chén zhōng bú biàn táo huā yuán ","Tag":null,"Explanation":null,"English":null,"Sort":6,"Dynasty":"清"},{"Id":5487361,"Sentence":"绿野裴中立，东山谢安石。","Rank":0,"PoetryId":null,"Pinyin":"lù yě péi zhōng lì ，dōng shān xiè ān dàn ","Tag":null,"Explanation":null,"English":null,"Sort":7,"Dynasty":"清"},{"Id":5487362,"Sentence":"白头趋起为苍生，留著烟岚围故宅。","Rank":0,"PoetryId":null,"Pinyin":"bái tóu qū qi wéi cāng shēng ，lǐu 著yān lán wéi gù zhái ","Tag":null,"Explanation":null,"English":null,"Sort":8,"Dynasty":"清"},{"Id":5487363,"Sentence":"纶扉赐沐时清闲，幅巾鞶带思家山。","Rank":0,"PoetryId":null,"Pinyin":"guān fēi cì mù shǐ qīng xián ，fú jīn pán dài sāi gū shān ","Tag":null,"Explanation":null,"English":null,"Sort":9,"Dynasty":"清"},{"Id":5487364,"Sentence":"乌木山人黄鹤手，为写云峦缥缈间。","Rank":0,"PoetryId":null,"Pinyin":"wū mù shān rén huáng hè shǒu ，wéi xiě yún luán piāo miǎo jiān ","Tag":null,"Explanation":null,"English":null,"Sort":10,"Dynasty":"清"},{"Id":5487365,"Sentence":"青山一重溪一转，山势半舒云半卷。","Rank":0,"PoetryId":null,"Pinyin":"qīng shān yī chóng xī yī zhuǎi ，shān shì bàn shū yún bàn juǎn ","Tag":null,"Explanation":null,"English":null,"Sort":11,"Dynasty":"清"},{"Id":5487366,"Sentence":"遥天漠漠风雨来，苍翠浮空没层巘。","Rank":0,"PoetryId":null,"Pinyin":"yáo tiān mò mò fēng yǔ lái ，cāng cuì fú kōng méi céng yǎn ","Tag":null,"Explanation":null,"English":null,"Sort":12,"Dynasty":"清"},{"Id":5487367,"Sentence":"斯须彩晕山前生，乱铺锦绣林壑明。","Rank":0,"PoetryId":null,"Pinyin":"sī xū cǎi yūn shān qián shēng ，luàn pū jin xìu lǐn hè mǐng ","Tag":null,"Explanation":null,"English":null,"Sort":13,"Dynasty":"清"},{"Id":5487368,"Sentence":"驿梅官柳傍前路，溪桥野店行人行。","Rank":0,"PoetryId":null,"Pinyin":"yì méi guān liu bàng qián lù ，xī qiáo yě diàn háng rén háng ","Tag":null,"Explanation":null,"English":null,"Sort":14,"Dynasty":"清"},{"Id":5487369,"Sentence":"行人路转前山曲，侧峰横岭看不足。","Rank":0,"PoetryId":null,"Pinyin":"háng rén lù zhuǎi qián shān qū ，cè fēng héng ling kān bú zú ","Tag":null,"Explanation":null,"English":null,"Sort":15,"Dynasty":"清"},{"Id":5487370,"Sentence":"桥柏杉篁一径通，人家散满千花谷。","Rank":0,"PoetryId":null,"Pinyin":"qiáo bǎi shā huáng yī jìng tōng ，rén gū sǎn mǎn qiān huā gǔ ","Tag":null,"Explanation":null,"English":null,"Sort":16,"Dynasty":"清"},{"Id":5487371,"Sentence":"谷口人家经几年，晋时耕种秦时田。","Rank":0,"PoetryId":null,"Pinyin":"gǔ kǒu rén gū jīng jī nián ，jìn shǐ gēng chóng qǐn shǐ tián ","Tag":null,"Explanation":null,"English":null,"Sort":17,"Dynasty":"清"},{"Id":5487372,"Sentence":"渔郎舟子偶一到，竟疑此地皆神仙。","Rank":0,"PoetryId":null,"Pinyin":"yú láng zhōu zi ǒu yī dào ，jìng yǐ ci 地jiē shén xiān ","Tag":null,"Explanation":null,"English":null,"Sort":18,"Dynasty":"清"},{"Id":5487373,"Sentence":"神仙爱山不住山，青云鸣玉趋真班。","Rank":0,"PoetryId":null,"Pinyin":"shén xiān ài shān bú zhù shān ，qīng yún mǐng yù qū zhēn bān ","Tag":null,"Explanation":null,"English":null,"Sort":19,"Dynasty":"清"},{"Id":5487374,"Sentence":"自来力牧风后乃仙伯，岂有山泽之癯能活国。","Rank":0,"PoetryId":null,"Pinyin":"zì lái lì mù fēng hòu nǎi xiān bǎi ，qi yǒu shān zé zhī qú néng huó guó ","Tag":null,"Explanation":null,"English":null,"Sort":20,"Dynasty":"清"},{"Id":5487375,"Sentence":"君不见我公身侍玉皇香案四十秋，素心日向林泉游。","Rank":0,"PoetryId":null,"Pinyin":"jūn bú jiàn wǒ gōng shēn shì yù huáng xiāng àn sì shǐ qīu ，sù xīn rì xiàng lǐn quán yóu ","Tag":null,"Explanation":null,"English":null,"Sort":21,"Dynasty":"清"},{"Id":5487376,"Sentence":"出山更复携山出，五岳真形随杖头。","Rank":0,"PoetryId":null,"Pinyin":"chū shān gēng fù xié shān chū ，wǔ yuè zhēn xǐng suǐ zhàng tóu ","Tag":null,"Explanation":null,"English":null,"Sort":22,"Dynasty":"清"},{"Id":5487377,"Sentence":"腐儒不办经纶事，祇是未谙山水意。","Rank":0,"PoetryId":null,"Pinyin":"fǔ rú bú bàn jīng guān shì ，chǐ shì wèi ān shān shui yì ","Tag":null,"Explanation":null,"English":null,"Sort":23,"Dynasty":"清"},{"Id":5487378,"Sentence":"岂如真儒江湖魏阙藏胸襟，天然林壑无招寻。","Rank":0,"PoetryId":null,"Pinyin":"qi rú zhēn rú jiāng hú wèi quē cáng xiōng jīn ，tiān rán lǐn hè mó qiáo xún ","Tag":null,"Explanation":null,"English":null,"Sort":24,"Dynasty":"清"},{"Id":5487379,"Sentence":"松泉百道交清音，慷慨写之《梁父吟》。","Rank":0,"PoetryId":null,"Pinyin":"sōng quán bǎi dāo jiāo qīng yīn ，kāng kǎi xiě zhī 《liáng fǔ yǐn 》","Tag":null,"Explanation":null,"English":null,"Sort":25,"Dynasty":"清"},{"Id":5487380,"Sentence":"出和虞舜薰风琴，勋名如山力所任。","Rank":0,"PoetryId":null,"Pinyin":"chū hé yú shùn xūn fēng qǐn ，xūn mǐng rú shān lì suǒ rén ","Tag":null,"Explanation":null,"English":null,"Sort":26,"Dynasty":"清"},{"Id":5487381,"Sentence":"我心无时无山林，王屋高高丹水深。","Rank":0,"PoetryId":null,"Pinyin":"wǒ xīn mó shǐ mó shān lǐn ，wáng wū gāo gāo dān shui shēn ","Tag":null,"Explanation":null,"English":null,"Sort":27,"Dynasty":"清"}]}