{"Id":755137,"Title":"汉宫春 庚子闰中秋","Dynasty":"清","Author":"郑文焯","Context":"明月谁家，甚今年今夕，多事重圆。移盘夜辞汉阙，贮泪铜仙。珠帘画栋，倒寒波、空影如烟。魂断处，长门烛暗，数声惊雁蛮弦。还见山河残影，恁磨成桂斧，补恨无天。凄凉镜尘顿掩，云里婵娟。东华故事，祝团圞，归梦空悬。凝望久，蓬壸翠水，西流好送槎还。","PoertyType":null,"Cipai":"汉宫春","Status":1,"Rank":0,"Tag":null,"Explanation":null,"First":null,"Guid":"d1d23fefa0acd380083f186781bf5b70","Step":0,"Verses":[{"Id":5997249,"Sentence":"明月谁家，甚今年今夕，多事重圆。","Rank":0,"PoetryId":null,"Pinyin":"mǐng yuè shéi gū ，shén jīn nián jīn xī ，duō shì chóng yuán ","Tag":null,"Explanation":null,"English":null,"Sort":0,"Dynasty":"清"},{"Id":5997250,"Sentence":"移盘夜辞汉阙，贮泪铜仙。","Rank":0,"PoetryId":null,"Pinyin":"yǐ pán yè cǐ hàn quē ，zhù lèi tóng xiān ","Tag":null,"Explanation":null,"English":null,"Sort":1,"Dynasty":"清"},{"Id":5997251,"Sentence":"珠帘画栋，倒寒波、空影如烟。","Rank":0,"PoetryId":null,"Pinyin":"zhū lián huà dòng ，dǎo hán bō 、kōng ying rú yān ","Tag":null,"Explanation":null,"English":null,"Sort":2,"Dynasty":"清"},{"Id":5997252,"Sentence":"魂断处，长门烛暗，数声惊雁蛮弦。","Rank":0,"PoetryId":null,"Pinyin":"hún duàn chǔ ，cháng mén zhú àn ，shǔ shēng jīng yàn mán xián ","Tag":null,"Explanation":null,"English":null,"Sort":3,"Dynasty":"清"},{"Id":5997253,"Sentence":"还见山河残影，恁磨成桂斧，补恨无天。","Rank":0,"PoetryId":null,"Pinyin":"hái jiàn shān hé cán ying ，nèn mó chéng guì fǔ ，bǔ hèn mó tiān ","Tag":null,"Explanation":null,"English":null,"Sort":4,"Dynasty":"清"},{"Id":5997254,"Sentence":"凄凉镜尘顿掩，云里婵娟。","Rank":0,"PoetryId":null,"Pinyin":"qī liáng jìng chén dú yǎn ，yún li chán juān ","Tag":null,"Explanation":null,"English":null,"Sort":5,"Dynasty":"清"},{"Id":5997255,"Sentence":"东华故事，祝团圞，归梦空悬。","Rank":0,"PoetryId":null,"Pinyin":"dōng huā gù shì ，zhù tuán luán ，guī mèng kōng xuán ","Tag":null,"Explanation":null,"English":null,"Sort":6,"Dynasty":"清"},{"Id":5997256,"Sentence":"凝望久，蓬壸翠水，西流好送槎还。","Rank":0,"PoetryId":null,"Pinyin":"nǐng wàng jiu ，péng kǔn cuì shui ，xī lǐu hǎo sòng chá hái ","Tag":null,"Explanation":null,"English":null,"Sort":7,"Dynasty":"清"}]}