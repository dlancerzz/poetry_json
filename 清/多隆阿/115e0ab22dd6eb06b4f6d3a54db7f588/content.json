{"Id":806067,"Title":"即事","Dynasty":"清","Author":"多隆阿","Context":"鸟雀暮归树，牛羊暮归村。游子方驻马，阿母正倚门。斗然见儿面，喜极泪沾巾。谓得汝病信，忧集忘饔飧。旅处纵云顺，怀乡犹苦辛。况乃值坎壈，郁郁倍伤身。鸿信既濡滞，鲤书复沈沦。望汝如望岁，从朝望至昏。半日犹蹙眉，此际眉忽展。欢喜容愉愉，诘问情款款。药饵需人煎，谁与尔相伴。安否有人看，谁与尔相善。尔衣或单寒，尔运亦屯蹇。一一诉根原，烛昏花再剪。出门望星天，斗柄已东转。昨宵觉夜长，今宵觉夜短。来朝命庖厨，割鸡与炊稻。菜汋腌菘芹，果陈乾梨枣。烹饪虽未精，适口即为宝。外乡饫肥甘，岂如乡味好。健胃复和脾，毋使颜色槁。忆昔汝未归，触目总烦恼。烦恼日益加，鬓发日益老。汝久客异乡，身体须善保。生聚谁不喜，生离谁不忧。宜知离与聚，亦各有其由。守株终无益，而令岁月偷。何如越乡国，负笈事远游。亲师并取友，三益须兼收。子果能循此，我亦弗多求。远游必有方，古人善为谋。家书频相寄，鱼雁莫勾留。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"115e0ab22dd6eb06b4f6d3a54db7f588","Step":0,"Verses":[{"Id":5645281,"Sentence":"鸟雀暮归树，牛羊暮归村。","Rank":0,"PoetryId":null,"Pinyin":"diǎo qiāo mù guī shù ，nǐu yáng mù guī cūn ","Tag":null,"Explanation":null,"English":null,"Sort":0,"Dynasty":"清"},{"Id":5645282,"Sentence":"游子方驻马，阿母正倚门。","Rank":0,"PoetryId":null,"Pinyin":"yóu zi fāng zhù mǎ ，ā mǔ zhēng yi mén ","Tag":null,"Explanation":null,"English":null,"Sort":1,"Dynasty":"清"},{"Id":5645283,"Sentence":"斗然见儿面，喜极泪沾巾。","Rank":0,"PoetryId":null,"Pinyin":"dǒu rán jiàn ér miàn ，xi jǐ lèi zhān jīn ","Tag":null,"Explanation":null,"English":null,"Sort":2,"Dynasty":"清"},{"Id":5645284,"Sentence":"谓得汝病信，忧集忘饔飧。","Rank":0,"PoetryId":null,"Pinyin":"wèi dé rǔ bìng xìn ，yōu jǐ wàng yōng sūn ","Tag":null,"Explanation":null,"English":null,"Sort":3,"Dynasty":"清"},{"Id":5645285,"Sentence":"旅处纵云顺，怀乡犹苦辛。","Rank":0,"PoetryId":null,"Pinyin":"lǚ chǔ zòng yún shùn ，huái xiāng yóu kǔ xīn ","Tag":null,"Explanation":null,"English":null,"Sort":4,"Dynasty":"清"},{"Id":5645286,"Sentence":"况乃值坎壈，郁郁倍伤身。","Rank":0,"PoetryId":null,"Pinyin":"kuàng nǎi zhǐ kǎn lǎn ，yù yù bèi shāng shēn ","Tag":null,"Explanation":null,"English":null,"Sort":5,"Dynasty":"清"},{"Id":5645287,"Sentence":"鸿信既濡滞，鲤书复沈沦。","Rank":0,"PoetryId":null,"Pinyin":"hóng xìn jì rú zhì ，li shū fù shěn lún ","Tag":null,"Explanation":null,"English":null,"Sort":6,"Dynasty":"清"},{"Id":5645288,"Sentence":"望汝如望岁，从朝望至昏。","Rank":0,"PoetryId":null,"Pinyin":"wàng rǔ rú wàng suì ，cóng cháo wàng zhì hūn ","Tag":null,"Explanation":null,"English":null,"Sort":7,"Dynasty":"清"},{"Id":5645289,"Sentence":"半日犹蹙眉，此际眉忽展。","Rank":0,"PoetryId":null,"Pinyin":"bàn rì yóu cù méi ，ci jì méi hū zhǎn ","Tag":null,"Explanation":null,"English":null,"Sort":8,"Dynasty":"清"},{"Id":5645290,"Sentence":"欢喜容愉愉，诘问情款款。","Rank":0,"PoetryId":null,"Pinyin":"huān xi róng yú yú ，jié wèn qǐng kuǎn kuǎn ","Tag":null,"Explanation":null,"English":null,"Sort":9,"Dynasty":"清"},{"Id":5645291,"Sentence":"药饵需人煎，谁与尔相伴。","Rank":0,"PoetryId":null,"Pinyin":"yào ěr xū rén jiān ，shéi yú ěr xiāng bàn ","Tag":null,"Explanation":null,"English":null,"Sort":10,"Dynasty":"清"},{"Id":5645292,"Sentence":"安否有人看，谁与尔相善。","Rank":0,"PoetryId":null,"Pinyin":"ān fǒu yǒu rén kān ，shéi yú ěr xiāng shàn ","Tag":null,"Explanation":null,"English":null,"Sort":11,"Dynasty":"清"},{"Id":5645293,"Sentence":"尔衣或单寒，尔运亦屯蹇。","Rank":0,"PoetryId":null,"Pinyin":"ěr yī huò chán hán ，ěr yùn yì tún jiǎn ","Tag":null,"Explanation":null,"English":null,"Sort":12,"Dynasty":"清"},{"Id":5645294,"Sentence":"一一诉根原，烛昏花再剪。","Rank":0,"PoetryId":null,"Pinyin":"yī yī sù gēn yuán ，zhú hūn huā zài jiǎn ","Tag":null,"Explanation":null,"English":null,"Sort":13,"Dynasty":"清"},{"Id":5645295,"Sentence":"出门望星天，斗柄已东转。","Rank":0,"PoetryId":null,"Pinyin":"chū mén wàng xīng tiān ，dǒu bing yi dōng zhuǎi ","Tag":null,"Explanation":null,"English":null,"Sort":14,"Dynasty":"清"},{"Id":5645296,"Sentence":"昨宵觉夜长，今宵觉夜短。","Rank":0,"PoetryId":null,"Pinyin":"zuó xiāo jiào yè cháng ，jīn xiāo jiào yè duǎn ","Tag":null,"Explanation":null,"English":null,"Sort":15,"Dynasty":"清"},{"Id":5645297,"Sentence":"来朝命庖厨，割鸡与炊稻。","Rank":0,"PoetryId":null,"Pinyin":"lái cháo mìng páo chú ，gē jī yú chuī dào ","Tag":null,"Explanation":null,"English":null,"Sort":16,"Dynasty":"清"},{"Id":5645298,"Sentence":"菜汋腌菘芹，果陈乾梨枣。","Rank":0,"PoetryId":null,"Pinyin":"cài yuè ā sōng qǐn ，guǒ chén gān lǐ zǎo ","Tag":null,"Explanation":null,"English":null,"Sort":17,"Dynasty":"清"},{"Id":5645299,"Sentence":"烹饪虽未精，适口即为宝。","Rank":0,"PoetryId":null,"Pinyin":"pēng rèn suī wèi jīng ，kuò kǒu jǐ wéi bǎo ","Tag":null,"Explanation":null,"English":null,"Sort":18,"Dynasty":"清"},{"Id":5645300,"Sentence":"外乡饫肥甘，岂如乡味好。","Rank":0,"PoetryId":null,"Pinyin":"wài xiāng yù féi gān ，qi rú xiāng wèi hǎo ","Tag":null,"Explanation":null,"English":null,"Sort":19,"Dynasty":"清"},{"Id":5645301,"Sentence":"健胃复和脾，毋使颜色槁。","Rank":0,"PoetryId":null,"Pinyin":"jiàn wèi fù hé pǐ ，wú shi yán sè gǎo ","Tag":null,"Explanation":null,"English":null,"Sort":20,"Dynasty":"清"},{"Id":5645302,"Sentence":"忆昔汝未归，触目总烦恼。","Rank":0,"PoetryId":null,"Pinyin":"yì xī rǔ wèi guī ，chù mù zǒng fán nǎo ","Tag":null,"Explanation":null,"English":null,"Sort":21,"Dynasty":"清"},{"Id":5645303,"Sentence":"烦恼日益加，鬓发日益老。","Rank":0,"PoetryId":null,"Pinyin":"fán nǎo rì yì jiā ，bìn fā rì yì lǎo ","Tag":null,"Explanation":null,"English":null,"Sort":22,"Dynasty":"清"},{"Id":5645304,"Sentence":"汝久客异乡，身体须善保。","Rank":0,"PoetryId":null,"Pinyin":"rǔ jiu kè yì xiāng ，shēn tī xū shàn bǎo ","Tag":null,"Explanation":null,"English":null,"Sort":23,"Dynasty":"清"},{"Id":5645305,"Sentence":"生聚谁不喜，生离谁不忧。","Rank":0,"PoetryId":null,"Pinyin":"shēng jù shéi bú xi ，shēng lǐ shéi bú yōu ","Tag":null,"Explanation":null,"English":null,"Sort":24,"Dynasty":"清"},{"Id":5645306,"Sentence":"宜知离与聚，亦各有其由。","Rank":0,"PoetryId":null,"Pinyin":"yǐ zhī lǐ yú jù ，yì gě yǒu jī yóu ","Tag":null,"Explanation":null,"English":null,"Sort":25,"Dynasty":"清"},{"Id":5645307,"Sentence":"守株终无益，而令岁月偷。","Rank":0,"PoetryId":null,"Pinyin":"shǒu zhū zhōng mó yì ，ér ling suì yuè tōu ","Tag":null,"Explanation":null,"English":null,"Sort":26,"Dynasty":"清"},{"Id":5645308,"Sentence":"何如越乡国，负笈事远游。","Rank":0,"PoetryId":null,"Pinyin":"hé rú yuè xiāng guó ，fù jǐ shì yuǎn yóu ","Tag":null,"Explanation":null,"English":null,"Sort":27,"Dynasty":"清"},{"Id":5645309,"Sentence":"亲师并取友，三益须兼收。","Rank":0,"PoetryId":null,"Pinyin":"qīn shī bīng qǔ yǒu ，sān yì xū jiān shōu ","Tag":null,"Explanation":null,"English":null,"Sort":28,"Dynasty":"清"},{"Id":5645310,"Sentence":"子果能循此，我亦弗多求。","Rank":0,"PoetryId":null,"Pinyin":"zi guǒ néng xún ci ，wǒ yì fú duō qǐu ","Tag":null,"Explanation":null,"English":null,"Sort":29,"Dynasty":"清"},{"Id":5645311,"Sentence":"远游必有方，古人善为谋。","Rank":0,"PoetryId":null,"Pinyin":"yuǎn yóu bì yǒu fāng ，gǔ rén shàn wéi móu ","Tag":null,"Explanation":null,"English":null,"Sort":30,"Dynasty":"清"},{"Id":5645312,"Sentence":"家书频相寄，鱼雁莫勾留。","Rank":0,"PoetryId":null,"Pinyin":"gū shū pǐn xiāng jì ，yú yàn mò gōu lǐu ","Tag":null,"Explanation":null,"English":null,"Sort":31,"Dynasty":"清"}]}