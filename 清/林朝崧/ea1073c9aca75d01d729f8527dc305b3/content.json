{"Id":826042,"Title":"客中述怀二首","Dynasty":"清","Author":"林朝崧","Context":"李白千金裘，杜甫三百钱。无论奢与俭，能醉即为贤。小子不自量，窃亦慕酒仙。常邀同心子，买醉官舍边。欢呼震四壁，百壶飞蝉联。有时醉红裙，丝管喧绮筵。东街西街人，谁不谓我颠。我颠我自咎，我颠我自怜。有家不归去，作客年复年。城东有老僧，怜我厌兵革。投诗说六如，劝作空门客。我感老僧心，未忍弃巾帻。往往访兰若，谈禅忘日夕。路熟不厌行，事惯遂成癖。啖饭饱伊蒲，听经伴顽石。渐觉俗念灰，何但乡愁释！会心在不遥，木樨香处索。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ea1073c9aca75d01d729f8527dc305b3","Step":0,"Verses":[{"Id":5767054,"Sentence":"李白千金裘，杜甫三百钱。","Rank":0,"PoetryId":null,"Pinyin":"li bái qiān jīn qǐu ，dù fǔ sān bǎi qián ","Tag":null,"Explanation":null,"English":null,"Sort":0,"Dynasty":"清"},{"Id":5767055,"Sentence":"无论奢与俭，能醉即为贤。","Rank":0,"PoetryId":null,"Pinyin":"mó lún shē yú jiǎn ，néng zuì jǐ wéi xián ","Tag":null,"Explanation":null,"English":null,"Sort":1,"Dynasty":"清"},{"Id":5767056,"Sentence":"小子不自量，窃亦慕酒仙。","Rank":0,"PoetryId":null,"Pinyin":"xiǎo zi bú zì liáng ，qiè yì mù jiu xiān ","Tag":null,"Explanation":null,"English":null,"Sort":2,"Dynasty":"清"},{"Id":5767057,"Sentence":"常邀同心子，买醉官舍边。","Rank":0,"PoetryId":null,"Pinyin":"cháng yāo tóng xīn zi ，mǎi zuì guān shě biān ","Tag":null,"Explanation":null,"English":null,"Sort":3,"Dynasty":"清"},{"Id":5767058,"Sentence":"欢呼震四壁，百壶飞蝉联。","Rank":0,"PoetryId":null,"Pinyin":"huān hū zhèn sì bì ，bǎi hú fēi chán lián ","Tag":null,"Explanation":null,"English":null,"Sort":4,"Dynasty":"清"},{"Id":5767059,"Sentence":"有时醉红裙，丝管喧绮筵。","Rank":0,"PoetryId":null,"Pinyin":"yǒu shǐ zuì gōng qún ，sī guǎn xuān qi yán ","Tag":null,"Explanation":null,"English":null,"Sort":5,"Dynasty":"清"},{"Id":5767060,"Sentence":"东街西街人，谁不谓我颠。","Rank":0,"PoetryId":null,"Pinyin":"dōng jiē xī jiē rén ，shéi bú wèi wǒ diān ","Tag":null,"Explanation":null,"English":null,"Sort":6,"Dynasty":"清"},{"Id":5767061,"Sentence":"我颠我自咎，我颠我自怜。","Rank":0,"PoetryId":null,"Pinyin":"wǒ diān wǒ zì jìu ，wǒ diān wǒ zì lián ","Tag":null,"Explanation":null,"English":null,"Sort":7,"Dynasty":"清"},{"Id":5767062,"Sentence":"有家不归去，作客年复年。","Rank":0,"PoetryId":null,"Pinyin":"yǒu gū bú guī qù ，zuō kè nián fù nián ","Tag":null,"Explanation":null,"English":null,"Sort":8,"Dynasty":"清"},{"Id":5767063,"Sentence":"城东有老僧，怜我厌兵革。","Rank":0,"PoetryId":null,"Pinyin":"chéng dōng yǒu lǎo sēng ，lián wǒ yā bīng gé ","Tag":null,"Explanation":null,"English":null,"Sort":9,"Dynasty":"清"},{"Id":5767064,"Sentence":"投诗说六如，劝作空门客。","Rank":0,"PoetryId":null,"Pinyin":"tóu shī shuì lìu rú ，quàn zuō kōng mén kè ","Tag":null,"Explanation":null,"English":null,"Sort":10,"Dynasty":"清"},{"Id":5767065,"Sentence":"我感老僧心，未忍弃巾帻。","Rank":0,"PoetryId":null,"Pinyin":"wǒ gǎn lǎo sēng xīn ，wèi rěn qì jīn zé ","Tag":null,"Explanation":null,"English":null,"Sort":11,"Dynasty":"清"},{"Id":5767066,"Sentence":"往往访兰若，谈禅忘日夕。","Rank":0,"PoetryId":null,"Pinyin":"wǎng wǎng fǎng lán rě ，tán chán wàng rì xī ","Tag":null,"Explanation":null,"English":null,"Sort":12,"Dynasty":"清"},{"Id":5767067,"Sentence":"路熟不厌行，事惯遂成癖。","Rank":0,"PoetryId":null,"Pinyin":"lù shóu bú yā háng ，shì guàn suǐ chéng pi ","Tag":null,"Explanation":null,"English":null,"Sort":13,"Dynasty":"清"},{"Id":5767068,"Sentence":"啖饭饱伊蒲，听经伴顽石。","Rank":0,"PoetryId":null,"Pinyin":"dàn fàn bǎo yī pú ，tīng jīng bàn wán dàn ","Tag":null,"Explanation":null,"English":null,"Sort":14,"Dynasty":"清"},{"Id":5767069,"Sentence":"渐觉俗念灰，何但乡愁释！","Rank":0,"PoetryId":null,"Pinyin":"jiān jiào sú niàn huī ，hé dàn xiāng chóu shì ","Tag":null,"Explanation":null,"English":null,"Sort":15,"Dynasty":"清"},{"Id":5767070,"Sentence":"会心在不遥，木樨香处索。","Rank":0,"PoetryId":null,"Pinyin":"huì xīn zài bú yáo ，mù xī xiāng chǔ suǒ ","Tag":null,"Explanation":null,"English":null,"Sort":16,"Dynasty":"清"}]}