{"Id":808395,"Title":"六十自遣六首","Dynasty":"清","Author":"周在镐","Context":"虚度光阴六十春，无端暮景倏催人。不堪白发飘萧态，依旧青衫落拓身。漫赋招魂悲卫玠，恒思好客学陈遵。撇开烦恼惟寻乐，甘作人间一散民。四十生儿不算迟，六旬预算抱孙儿。含饴有望难如愿，传砚须知尚待时。老子虽无诒后谷，女孙也会解人颐。年诚可向情天借，伫见麒麟手抱持。青毡坐破弃多年，懒读还耕下噀田。愤世甘教儿废学，安贫幸赖妇能贤。垂青无眼原知命，坦白居心好对天。扫尽咿唔呫哔苦，而今快乐过从前。生平不解发牢骚，气概元龙窃自豪。舐犊老牛私愿慰，失群孤雁唳声高。颜因中酒红生晕，鬓似经霜白到毫。光霁胸襟师我祖，别无家法示儿曹。强求名利笑徒然，富贵从来权在天。运到穷时休妄进，路难行处莫争先。但无债避贫何碍，偶把书看倦即眠。退一步思心自适，儿顽当作是儿贤。富贵底事问苍苍，儿女无多债易偿。老去多情输杜牧，近来好懒学嵇康。文章清似一瓶水，家业穷无十亩桑。衣食粗完身亦健，乾坤容得我清狂。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c485dae5b09ca1fd40863e3a7101c5e3","Step":0,"Verses":[{"Id":5675296,"Sentence":"颜因中酒红生晕，鬓似经霜白到毫。","Rank":0,"PoetryId":null,"Pinyin":"yán yīn zhōng jiu gōng shēng yūn ，bìn shì jīng shuāng bái dào háo ","Tag":null,"Explanation":null,"English":null,"Sort":14,"Dynasty":"清"},{"Id":5675298,"Sentence":"强求名利笑徒然，富贵从来权在天。","Rank":0,"PoetryId":null,"Pinyin":"jiàng qǐu mǐng lì xiào tú rán ，fù guì cóng lái quán zài tiān ","Tag":null,"Explanation":null,"English":null,"Sort":16,"Dynasty":"清"},{"Id":5675282,"Sentence":"虚度光阴六十春，无端暮景倏催人。","Rank":0,"PoetryId":null,"Pinyin":"xū dù guāng yīn lìu shǐ chūn ，mó duān mù jing shū cuī rén ","Tag":null,"Explanation":null,"English":null,"Sort":0,"Dynasty":"清"},{"Id":5675283,"Sentence":"不堪白发飘萧态，依旧青衫落拓身。","Rank":0,"PoetryId":null,"Pinyin":"bú kān bái fā piāo xiāo tài ，yī jìu qīng shān là tà shēn ","Tag":null,"Explanation":null,"English":null,"Sort":1,"Dynasty":"清"},{"Id":5675284,"Sentence":"漫赋招魂悲卫玠，恒思好客学陈遵。","Rank":0,"PoetryId":null,"Pinyin":"màn fù qiáo hún bēi wèi jiè ，héng sāi hǎo kè xué chén zūn ","Tag":null,"Explanation":null,"English":null,"Sort":2,"Dynasty":"清"},{"Id":5675285,"Sentence":"撇开烦恼惟寻乐，甘作人间一散民。","Rank":0,"PoetryId":null,"Pinyin":"piē kāi fán nǎo wéi xún lè ，gān zuō rén jiān yī sǎn mǐn ","Tag":null,"Explanation":null,"English":null,"Sort":3,"Dynasty":"清"},{"Id":5675286,"Sentence":"四十生儿不算迟，六旬预算抱孙儿。","Rank":0,"PoetryId":null,"Pinyin":"sì shǐ shēng ér bú suàn chǐ ，lìu xún yù suàn bào sūn ér ","Tag":null,"Explanation":null,"English":null,"Sort":4,"Dynasty":"清"},{"Id":5675287,"Sentence":"含饴有望难如愿，传砚须知尚待时。","Rank":0,"PoetryId":null,"Pinyin":"hán yǐ yǒu wàng nán rú yuàn ，chuán yàn xū zhī shàng dāi shǐ ","Tag":null,"Explanation":null,"English":null,"Sort":5,"Dynasty":"清"},{"Id":5675288,"Sentence":"老子虽无诒后谷，女孙也会解人颐。","Rank":0,"PoetryId":null,"Pinyin":"lǎo zi suī mó dài hòu gǔ ，nǚ sūn yě huì jiě rén yǐ ","Tag":null,"Explanation":null,"English":null,"Sort":6,"Dynasty":"清"},{"Id":5675289,"Sentence":"年诚可向情天借，伫见麒麟手抱持。","Rank":0,"PoetryId":null,"Pinyin":"nián chéng kě xiàng qǐng tiān jiè ，zhù jiàn qǐ lǐn shǒu bào chǐ ","Tag":null,"Explanation":null,"English":null,"Sort":7,"Dynasty":"清"},{"Id":5675290,"Sentence":"青毡坐破弃多年，懒读还耕下噀田。","Rank":0,"PoetryId":null,"Pinyin":"qīng zhān zuò pò qì duō nián ，lǎn dòu hái gēng xià xùn tián ","Tag":null,"Explanation":null,"English":null,"Sort":8,"Dynasty":"清"},{"Id":5675291,"Sentence":"愤世甘教儿废学，安贫幸赖妇能贤。","Rank":0,"PoetryId":null,"Pinyin":"fèn shì gān jiāo ér fèi xué ，ān pǐn xìng lài fù néng xián ","Tag":null,"Explanation":null,"English":null,"Sort":9,"Dynasty":"清"},{"Id":5675292,"Sentence":"垂青无眼原知命，坦白居心好对天。","Rank":0,"PoetryId":null,"Pinyin":"chuǐ qīng mó yǎn yuán zhī mìng ，tǎn bái jū xīn hǎo duì tiān ","Tag":null,"Explanation":null,"English":null,"Sort":10,"Dynasty":"清"},{"Id":5675293,"Sentence":"扫尽咿唔呫哔苦，而今快乐过从前。","Rank":0,"PoetryId":null,"Pinyin":"sǎo jin yī én chè bì kǔ ，ér jīn kuài lè guō cóng qián ","Tag":null,"Explanation":null,"English":null,"Sort":11,"Dynasty":"清"},{"Id":5675294,"Sentence":"生平不解发牢骚，气概元龙窃自豪。","Rank":0,"PoetryId":null,"Pinyin":"shēng pǐng bú jiě fā láo sāo ，qì gài yuán lóng qiè zì háo ","Tag":null,"Explanation":null,"English":null,"Sort":12,"Dynasty":"清"},{"Id":5675295,"Sentence":"舐犊老牛私愿慰，失群孤雁唳声高。","Rank":0,"PoetryId":null,"Pinyin":"shì dú lǎo nǐu sī yuàn wèi ，shī qún gū yàn lì shēng gāo ","Tag":null,"Explanation":null,"English":null,"Sort":13,"Dynasty":"清"},{"Id":5675297,"Sentence":"光霁胸襟师我祖，别无家法示儿曹。","Rank":0,"PoetryId":null,"Pinyin":"guāng jì xiōng jīn shī wǒ zǔ ，bié mó gū fǎ shì ér cáo ","Tag":null,"Explanation":null,"English":null,"Sort":15,"Dynasty":"清"},{"Id":5675299,"Sentence":"运到穷时休妄进，路难行处莫争先。","Rank":0,"PoetryId":null,"Pinyin":"yùn dào qióng shǐ xīu wàng jìn ，lù nán háng chǔ mò zhēng xiān ","Tag":null,"Explanation":null,"English":null,"Sort":17,"Dynasty":"清"},{"Id":5675300,"Sentence":"但无债避贫何碍，偶把书看倦即眠。","Rank":0,"PoetryId":null,"Pinyin":"dàn mó zhài bì pǐn hé ài ，ǒu bǎ shū kān juàn jǐ mián ","Tag":null,"Explanation":null,"English":null,"Sort":18,"Dynasty":"清"},{"Id":5675301,"Sentence":"退一步思心自适，儿顽当作是儿贤。","Rank":0,"PoetryId":null,"Pinyin":"tuì yī bù sāi xīn zì kuò ，ér wán dāng zuō shì ér xián ","Tag":null,"Explanation":null,"English":null,"Sort":19,"Dynasty":"清"},{"Id":5675302,"Sentence":"富贵底事问苍苍，儿女无多债易偿。","Rank":0,"PoetryId":null,"Pinyin":"fù guì 底shì wèn cāng cāng ，ér nǚ mó duō zhài yì cháng ","Tag":null,"Explanation":null,"English":null,"Sort":20,"Dynasty":"清"},{"Id":5675303,"Sentence":"老去多情输杜牧，近来好懒学嵇康。","Rank":0,"PoetryId":null,"Pinyin":"lǎo qù duō qǐng shū dù mù ，jìn lái hǎo lǎn xué jī kāng ","Tag":null,"Explanation":null,"English":null,"Sort":21,"Dynasty":"清"},{"Id":5675304,"Sentence":"文章清似一瓶水，家业穷无十亩桑。","Rank":0,"PoetryId":null,"Pinyin":"wén zhāng qīng shì yī pǐng shui ，gū yè qióng mó shǐ mǔ sāng ","Tag":null,"Explanation":null,"English":null,"Sort":22,"Dynasty":"清"},{"Id":5675305,"Sentence":"衣食粗完身亦健，乾坤容得我清狂。","Rank":0,"PoetryId":null,"Pinyin":"yī shǐ cū wán shēn yì jiàn ，gān kūn róng dé wǒ qīng kuáng ","Tag":null,"Explanation":null,"English":null,"Sort":23,"Dynasty":"清"}]}