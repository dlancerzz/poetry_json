{"Id":736611,"Title":"黄山寻益然和尚塔不得偕邵二云作","Dynasty":"清","Author":"黄景仁","Context":"眼界彻上下，忠义不可逃。大觉上上乘，立脚宜坚牢。明季益然师，大节丘山高。夙业秉奇慧，四大穷秋毫。偶然俯尘世，怨水流滔滔。置身君父间，穷数百六遭。二十举孝廉，抚事心忉忉。愤此蛾子蠢，发箧穷豹韬。永嘉渡仓卒，内难纷如氂。奇祸知不远，手少尺柄操。倾家结流亡，破胆同煎熬。杭睦越峤户，浙水为长濠。一一聚米筹，夜卧常枕韬。建业一失守，奋呼骤霜䬞。思文入汀漳，遥应鸣金鼛。草间拜郎爵，转战折戟?。一举事不成，天命堪哀嗷。扬帆度浙海，草草押旌旄。军中援司马，慷慨君恩叨。左支复右绌，丝尽不可缫。填海有精卫，负陆无巨鳌。胶舟再沦覆，只影窜棘蒿。全身入西竺，从此离尘嚣。诛茅吴山颠，樾黑峰㟹嶆。疮瘢洗涧瀑，剑术教猿猱。夜诵感石裂，泉声应嘈嘈。接食鸟入手，食罢仍翔翱。灵异难殚述，一二传无謟。从子故乡来，短衣缚祇裯。迎之返黄海，卓锡观云涛。中途与相约，归可语尔曹。五日当过我，相待留浊醪。如期众毕集，语意悲且豪。长歌以当哭，歌旨拟楚《骚》。歌罢起如室，众意皆惊慅。排闼入相视，趺坐衣垂绦。呼之已圆寂，是日风怒饕。挂壁何所有，血污留战袍。始知西来旨，成佛不放刀。朴实得头地，可与群魔鏖。低眉与努目，一理事不劳。感激壮士心，闻者皆悲号。曾传瘗塔所，即在兹山皋。万索不可得，但见狐鼠嗥。嗟嗟长虹气，深闭林橚糁。空山一俯仰，荐尔无溪毛。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"d05a01f69edfed930932b3e44c8db6bc","Step":0,"Verses":[{"Id":5498683,"Sentence":"中途与相约，归可语尔曹。","Rank":0,"PoetryId":null,"Pinyin":"zhōng tú yú xiāng yāo ，guī kě yǔ ěr cáo ","Tag":null,"Explanation":null,"English":null,"Sort":30,"Dynasty":"清"},{"Id":5498669,"Sentence":"一举事不成，天命堪哀嗷。","Rank":0,"PoetryId":null,"Pinyin":"yī jǔ shì bú chéng ，tiān mìng kān āi áo ","Tag":null,"Explanation":null,"English":null,"Sort":16,"Dynasty":"清"},{"Id":5498653,"Sentence":"眼界彻上下，忠义不可逃。","Rank":0,"PoetryId":null,"Pinyin":"yǎn jiè chè shǎng xià ，zhōng yǐ bú kě táo ","Tag":null,"Explanation":null,"English":null,"Sort":0,"Dynasty":"清"},{"Id":5498654,"Sentence":"大觉上上乘，立脚宜坚牢。","Rank":0,"PoetryId":null,"Pinyin":"dà jiào shǎng shǎng chéng ，lì jiǎo yǐ jiān láo ","Tag":null,"Explanation":null,"English":null,"Sort":1,"Dynasty":"清"},{"Id":5498655,"Sentence":"明季益然师，大节丘山高。","Rank":0,"PoetryId":null,"Pinyin":"mǐng jì yì rán shī ，dà jiē qīu shān gāo ","Tag":null,"Explanation":null,"English":null,"Sort":2,"Dynasty":"清"},{"Id":5498656,"Sentence":"夙业秉奇慧，四大穷秋毫。","Rank":0,"PoetryId":null,"Pinyin":"sù yè bing jī huì ，sì dà qióng qīu háo ","Tag":null,"Explanation":null,"English":null,"Sort":3,"Dynasty":"清"},{"Id":5498657,"Sentence":"偶然俯尘世，怨水流滔滔。","Rank":0,"PoetryId":null,"Pinyin":"ǒu rán fǔ chén shì ，yuàn shui lǐu tāo tāo ","Tag":null,"Explanation":null,"English":null,"Sort":4,"Dynasty":"清"},{"Id":5498658,"Sentence":"置身君父间，穷数百六遭。","Rank":0,"PoetryId":null,"Pinyin":"zhì shēn jūn fǔ jiān ，qióng shǔ bǎi lìu zāo ","Tag":null,"Explanation":null,"English":null,"Sort":5,"Dynasty":"清"},{"Id":5498659,"Sentence":"二十举孝廉，抚事心忉忉。","Rank":0,"PoetryId":null,"Pinyin":"èr shǐ jǔ xiào lián ，fǔ shì xīn dāo dāo ","Tag":null,"Explanation":null,"English":null,"Sort":6,"Dynasty":"清"},{"Id":5498660,"Sentence":"愤此蛾子蠢，发箧穷豹韬。","Rank":0,"PoetryId":null,"Pinyin":"fèn ci é zi chǔn ，fā qiè qióng bào tāo ","Tag":null,"Explanation":null,"English":null,"Sort":7,"Dynasty":"清"},{"Id":5498661,"Sentence":"永嘉渡仓卒，内难纷如氂。","Rank":0,"PoetryId":null,"Pinyin":"yǒng jiā dù cāng cù ，nèi nán fēn rú lǐ ","Tag":null,"Explanation":null,"English":null,"Sort":8,"Dynasty":"清"},{"Id":5498662,"Sentence":"奇祸知不远，手少尺柄操。","Rank":0,"PoetryId":null,"Pinyin":"jī huò zhī bú yuǎn ，shǒu shǎo chě bing cāo ","Tag":null,"Explanation":null,"English":null,"Sort":9,"Dynasty":"清"},{"Id":5498663,"Sentence":"倾家结流亡，破胆同煎熬。","Rank":0,"PoetryId":null,"Pinyin":"qīng gū jiē lǐu wáng ，pò dǎn tóng jiān āo ","Tag":null,"Explanation":null,"English":null,"Sort":10,"Dynasty":"清"},{"Id":5498664,"Sentence":"杭睦越峤户，浙水为长濠。","Rank":0,"PoetryId":null,"Pinyin":"háng mù yuè jiào hù ，zhè shui wéi cháng háo ","Tag":null,"Explanation":null,"English":null,"Sort":11,"Dynasty":"清"},{"Id":5498665,"Sentence":"一一聚米筹，夜卧常枕韬。","Rank":0,"PoetryId":null,"Pinyin":"yī yī jù mi chóu ，yè wò cháng zhěn tāo ","Tag":null,"Explanation":null,"English":null,"Sort":12,"Dynasty":"清"},{"Id":5498666,"Sentence":"建业一失守，奋呼骤霜䬞。","Rank":0,"PoetryId":null,"Pinyin":"jiàn yè yī shī shǒu ，fèn hū zhòu shuāng 䬞","Tag":null,"Explanation":null,"English":null,"Sort":13,"Dynasty":"清"},{"Id":5498667,"Sentence":"思文入汀漳，遥应鸣金鼛。","Rank":0,"PoetryId":null,"Pinyin":"sāi wén rù tīng zhāng ，yáo yīng mǐng jīn gāo ","Tag":null,"Explanation":null,"English":null,"Sort":14,"Dynasty":"清"},{"Id":5498668,"Sentence":"草间拜郎爵，转战折戟?。","Rank":0,"PoetryId":null,"Pinyin":"cǎo jiān bài láng jué ，zhuǎi zhàn shé ji ?","Tag":null,"Explanation":null,"English":null,"Sort":15,"Dynasty":"清"},{"Id":5498670,"Sentence":"扬帆度浙海，草草押旌旄。","Rank":0,"PoetryId":null,"Pinyin":"yáng fān dù zhè hǎi ，cǎo cǎo yā jīng máo ","Tag":null,"Explanation":null,"English":null,"Sort":17,"Dynasty":"清"},{"Id":5498671,"Sentence":"军中援司马，慷慨君恩叨。","Rank":0,"PoetryId":null,"Pinyin":"jūn zhōng yuán sī mǎ ，kāng kǎi jūn ēn dāo ","Tag":null,"Explanation":null,"English":null,"Sort":18,"Dynasty":"清"},{"Id":5498672,"Sentence":"左支复右绌，丝尽不可缫。","Rank":0,"PoetryId":null,"Pinyin":"zuǒ zhī fù yòu chù ，sī jin bú kě sāo ","Tag":null,"Explanation":null,"English":null,"Sort":19,"Dynasty":"清"},{"Id":5498673,"Sentence":"填海有精卫，负陆无巨鳌。","Rank":0,"PoetryId":null,"Pinyin":"tián hǎi yǒu jīng wèi ，fù lìu mó jù áo ","Tag":null,"Explanation":null,"English":null,"Sort":20,"Dynasty":"清"},{"Id":5498674,"Sentence":"胶舟再沦覆，只影窜棘蒿。","Rank":0,"PoetryId":null,"Pinyin":"jiāo zhōu zài lún fù ，zhī ying cuàn jǐ hāo ","Tag":null,"Explanation":null,"English":null,"Sort":21,"Dynasty":"清"},{"Id":5498675,"Sentence":"全身入西竺，从此离尘嚣。","Rank":0,"PoetryId":null,"Pinyin":"quán shēn rù xī zhú ，cóng ci lǐ chén áo ","Tag":null,"Explanation":null,"English":null,"Sort":22,"Dynasty":"清"},{"Id":5498676,"Sentence":"诛茅吴山颠，樾黑峰㟹嶆。","Rank":0,"PoetryId":null,"Pinyin":"zhū máo wú shān diān ，yuè hēi fēng 㟹cáo ","Tag":null,"Explanation":null,"English":null,"Sort":23,"Dynasty":"清"},{"Id":5498677,"Sentence":"疮瘢洗涧瀑，剑术教猿猱。","Rank":0,"PoetryId":null,"Pinyin":"chuāng bān xi jiàn bào ，jiàn shù jiāo yuán náo ","Tag":null,"Explanation":null,"English":null,"Sort":24,"Dynasty":"清"},{"Id":5498678,"Sentence":"夜诵感石裂，泉声应嘈嘈。","Rank":0,"PoetryId":null,"Pinyin":"yè sòng gǎn dàn liě ，quán shēng yīng cáo cáo ","Tag":null,"Explanation":null,"English":null,"Sort":25,"Dynasty":"清"},{"Id":5498679,"Sentence":"接食鸟入手，食罢仍翔翱。","Rank":0,"PoetryId":null,"Pinyin":"jiē shǐ diǎo rù shǒu ，shǐ bā réng xiáng áo ","Tag":null,"Explanation":null,"English":null,"Sort":26,"Dynasty":"清"},{"Id":5498680,"Sentence":"灵异难殚述，一二传无謟。","Rank":0,"PoetryId":null,"Pinyin":"lǐng yì nán dān shù ，yī èr chuán mó tāo ","Tag":null,"Explanation":null,"English":null,"Sort":27,"Dynasty":"清"},{"Id":5498681,"Sentence":"从子故乡来，短衣缚祇裯。","Rank":0,"PoetryId":null,"Pinyin":"cóng zi gù xiāng lái ，duǎn yī fù chǐ chóu ","Tag":null,"Explanation":null,"English":null,"Sort":28,"Dynasty":"清"},{"Id":5498682,"Sentence":"迎之返黄海，卓锡观云涛。","Rank":0,"PoetryId":null,"Pinyin":"yǐng zhī fǎn huáng hǎi ，zhuó xī guān yún tāo ","Tag":null,"Explanation":null,"English":null,"Sort":29,"Dynasty":"清"},{"Id":5498684,"Sentence":"五日当过我，相待留浊醪。","Rank":0,"PoetryId":null,"Pinyin":"wǔ rì dāng guō wǒ ，xiāng dāi lǐu zhuó láo ","Tag":null,"Explanation":null,"English":null,"Sort":31,"Dynasty":"清"},{"Id":5498685,"Sentence":"如期众毕集，语意悲且豪。","Rank":0,"PoetryId":null,"Pinyin":"rú jī zhòng bì jǐ ，yǔ yì bēi jū háo ","Tag":null,"Explanation":null,"English":null,"Sort":32,"Dynasty":"清"},{"Id":5498686,"Sentence":"长歌以当哭，歌旨拟楚《骚》。","Rank":0,"PoetryId":null,"Pinyin":"cháng gē yi dāng kū ，gē zhi ni chǔ 《sāo 》","Tag":null,"Explanation":null,"English":null,"Sort":33,"Dynasty":"清"},{"Id":5498687,"Sentence":"歌罢起如室，众意皆惊慅。","Rank":0,"PoetryId":null,"Pinyin":"gē bā qi rú shì ，zhòng yì jiē jīng cǎo ","Tag":null,"Explanation":null,"English":null,"Sort":34,"Dynasty":"清"},{"Id":5498688,"Sentence":"排闼入相视，趺坐衣垂绦。","Rank":0,"PoetryId":null,"Pinyin":"pái tà rù xiāng shì ，fū zuò yī chuǐ tāo ","Tag":null,"Explanation":null,"English":null,"Sort":35,"Dynasty":"清"},{"Id":5498689,"Sentence":"呼之已圆寂，是日风怒饕。","Rank":0,"PoetryId":null,"Pinyin":"hū zhī yi yuán jì ，shì rì fēng nù tāo ","Tag":null,"Explanation":null,"English":null,"Sort":36,"Dynasty":"清"},{"Id":5498690,"Sentence":"挂壁何所有，血污留战袍。","Rank":0,"PoetryId":null,"Pinyin":"guà bì hé suǒ yǒu ，xiě wū lǐu zhàn páo ","Tag":null,"Explanation":null,"English":null,"Sort":37,"Dynasty":"清"},{"Id":5498691,"Sentence":"始知西来旨，成佛不放刀。","Rank":0,"PoetryId":null,"Pinyin":"shi zhī xī lái zhi ，chéng fó bú fàng dāo ","Tag":null,"Explanation":null,"English":null,"Sort":38,"Dynasty":"清"},{"Id":5498692,"Sentence":"朴实得头地，可与群魔鏖。","Rank":0,"PoetryId":null,"Pinyin":"piáo shǐ dé tóu 地，kě yú qún mó áo ","Tag":null,"Explanation":null,"English":null,"Sort":39,"Dynasty":"清"},{"Id":5498693,"Sentence":"低眉与努目，一理事不劳。","Rank":0,"PoetryId":null,"Pinyin":"dī méi yú nǔ mù ，yī li shì bú láo ","Tag":null,"Explanation":null,"English":null,"Sort":40,"Dynasty":"清"},{"Id":5498694,"Sentence":"感激壮士心，闻者皆悲号。","Rank":0,"PoetryId":null,"Pinyin":"gǎn jī zhuàng shì xīn ，wén zhě jiē bēi háo ","Tag":null,"Explanation":null,"English":null,"Sort":41,"Dynasty":"清"},{"Id":5498695,"Sentence":"曾传瘗塔所，即在兹山皋。","Rank":0,"PoetryId":null,"Pinyin":"céng chuán yì 塔suǒ ，jǐ zài cǐ shān gāo ","Tag":null,"Explanation":null,"English":null,"Sort":42,"Dynasty":"清"},{"Id":5498696,"Sentence":"万索不可得，但见狐鼠嗥。","Rank":0,"PoetryId":null,"Pinyin":"mò suǒ bú kě dé ，dàn jiàn hú shǔ háo ","Tag":null,"Explanation":null,"English":null,"Sort":43,"Dynasty":"清"},{"Id":5498697,"Sentence":"嗟嗟长虹气，深闭林橚糁。","Rank":0,"PoetryId":null,"Pinyin":"jiē jiē cháng hóng qì ，shēn bì lǐn qīu sǎn ","Tag":null,"Explanation":null,"English":null,"Sort":44,"Dynasty":"清"},{"Id":5498698,"Sentence":"空山一俯仰，荐尔无溪毛。","Rank":0,"PoetryId":null,"Pinyin":"kōng shān yī fǔ yǎng ，jiàn ěr mó xī máo ","Tag":null,"Explanation":null,"English":null,"Sort":45,"Dynasty":"清"}]}