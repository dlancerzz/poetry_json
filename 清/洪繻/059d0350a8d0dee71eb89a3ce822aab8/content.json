{"Id":768263,"Title":"秋日感怀","Dynasty":"清","Author":"洪繻","Context":"夙愿乘风出请缨，江山何处卓龙旌。晾鹰辽塞云无色，饮马长城水有声。安得楼兰惊介子，可怜海岛遁逢萌。霜天灯下萧条坐，万卷当前气不平。西风簌簌奈吾何，阅尽惊波又逝波。鲲背千年沉黑海，马头万里望黄河。子通磨盾心原壮，张翰持杯鬓已皤。匿迹穷荒无处所，有时山鬼一牵萝。大荒海外更东荒，风急天高碧浪长。日日编愁遵枉渚，年年晞发近扶桑。有怀掷帛游关内，无路乘槎过日旁。最是不堪登望处，神州时欲起红羊。庾信生涯仅小园，荆榛何处认周原。桑田沧海红尘路，燹火人烟黄叶村。世难王樵居茧室，身閒宗测画苏门。江山一片斜阳里，照见疮痍血泪痕。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"059d0350a8d0dee71eb89a3ce822aab8","Step":0,"Verses":[{"Id":6005771,"Sentence":"夙愿乘风出请缨，江山何处卓龙旌。","Rank":0,"PoetryId":null,"Pinyin":"sù yuàn chéng fēng chū qing yīng ，jiāng shān hé chǔ zhuó lóng jīng ","Tag":null,"Explanation":null,"English":null,"Sort":0,"Dynasty":"清"},{"Id":6005772,"Sentence":"晾鹰辽塞云无色，饮马长城水有声。","Rank":0,"PoetryId":null,"Pinyin":"liàng yīng liáo sāi yún mó sè ，yin mǎ cháng chéng shui yǒu shēng ","Tag":null,"Explanation":null,"English":null,"Sort":1,"Dynasty":"清"},{"Id":6005773,"Sentence":"安得楼兰惊介子，可怜海岛遁逢萌。","Rank":0,"PoetryId":null,"Pinyin":"ān dé lóu lán jīng jiè zi ，kě lián hǎi dǎo dùn féng méng ","Tag":null,"Explanation":null,"English":null,"Sort":2,"Dynasty":"清"},{"Id":6005776,"Sentence":"鲲背千年沉黑海，马头万里望黄河。","Rank":0,"PoetryId":null,"Pinyin":"kūn bēi qiān nián chén hēi hǎi ，mǎ tóu mò li wàng huáng hé ","Tag":null,"Explanation":null,"English":null,"Sort":5,"Dynasty":"清"},{"Id":6005777,"Sentence":"子通磨盾心原壮，张翰持杯鬓已皤。","Rank":0,"PoetryId":null,"Pinyin":"zi tōng mó dùn xīn yuán zhuàng ，zhāng hàn chǐ bēi bìn yi pó ","Tag":null,"Explanation":null,"English":null,"Sort":6,"Dynasty":"清"},{"Id":6005778,"Sentence":"匿迹穷荒无处所，有时山鬼一牵萝。","Rank":0,"PoetryId":null,"Pinyin":"nì jì qióng huāng mó chǔ suǒ ，yǒu shǐ shān gui yī qiān luó ","Tag":null,"Explanation":null,"English":null,"Sort":7,"Dynasty":"清"},{"Id":6005779,"Sentence":"大荒海外更东荒，风急天高碧浪长。","Rank":0,"PoetryId":null,"Pinyin":"dà huāng hǎi wài gēng dōng huāng ，fēng jǐ tiān gāo bì làng cháng ","Tag":null,"Explanation":null,"English":null,"Sort":8,"Dynasty":"清"},{"Id":6005780,"Sentence":"日日编愁遵枉渚，年年晞发近扶桑。","Rank":0,"PoetryId":null,"Pinyin":"rì rì biān chóu zūn wǎng zhǔ ，nián nián xī fā jìn fú sāng ","Tag":null,"Explanation":null,"English":null,"Sort":9,"Dynasty":"清"},{"Id":6005781,"Sentence":"有怀掷帛游关内，无路乘槎过日旁。","Rank":0,"PoetryId":null,"Pinyin":"yǒu huái zhì bó yóu guān nèi ，mó lù chéng chá guō rì páng ","Tag":null,"Explanation":null,"English":null,"Sort":10,"Dynasty":"清"},{"Id":6005782,"Sentence":"最是不堪登望处，神州时欲起红羊。","Rank":0,"PoetryId":null,"Pinyin":"zuì shì bú kān dēng wàng chǔ ，shén zhōu shǐ yù qi gōng yáng ","Tag":null,"Explanation":null,"English":null,"Sort":11,"Dynasty":"清"},{"Id":6005783,"Sentence":"庾信生涯仅小园，荆榛何处认周原。","Rank":0,"PoetryId":null,"Pinyin":"yǔ xìn shēng yá jin xiǎo yuán ，jīng zhēn hé chǔ rèn zhōu yuán ","Tag":null,"Explanation":null,"English":null,"Sort":12,"Dynasty":"清"},{"Id":6005784,"Sentence":"桑田沧海红尘路，燹火人烟黄叶村。","Rank":0,"PoetryId":null,"Pinyin":"sāng tián cāng hǎi gōng chén lù ，xiǎn huǒ rén yān huáng xié cūn ","Tag":null,"Explanation":null,"English":null,"Sort":13,"Dynasty":"清"},{"Id":6005785,"Sentence":"世难王樵居茧室，身閒宗测画苏门。","Rank":0,"PoetryId":null,"Pinyin":"shì nán wáng qiáo jū jiǎn shì ，shēn jiān zōng cè huà sū mén ","Tag":null,"Explanation":null,"English":null,"Sort":14,"Dynasty":"清"},{"Id":6005786,"Sentence":"江山一片斜阳里，照见疮痍血泪痕。","Rank":0,"PoetryId":null,"Pinyin":"jiāng shān yī piān xié yáng li ，zhào jiàn chuāng yǐ xiě lèi hén ","Tag":null,"Explanation":null,"English":null,"Sort":15,"Dynasty":"清"},{"Id":6005774,"Sentence":"霜天灯下萧条坐，万卷当前气不平。","Rank":0,"PoetryId":null,"Pinyin":"shuāng tiān dēng xià xiāo tiáo zuò ，mò juǎn dāng qián qì bú pǐng ","Tag":null,"Explanation":null,"English":null,"Sort":3,"Dynasty":"清"},{"Id":6005775,"Sentence":"西风簌簌奈吾何，阅尽惊波又逝波。","Rank":0,"PoetryId":null,"Pinyin":"xī fēng sù sù nài wú hé ，yuè jin jīng bō yòu shì bō ","Tag":null,"Explanation":null,"English":null,"Sort":4,"Dynasty":"清"}]}