{"Id":815739,"Title":"莺啼序 檃栝兰亭序","Dynasty":"清","Author":"易顺鼎","Context":"永和九年癸丑，正暮春天气。修禊事、因集兰亭，群贤少长咸至。有修竹、崇山曲水，流觞列坐清湍次。又何须弦管，始堪叙幽思。宇宙甚宽，骋怀游目，信赏心乐事。念吾辈、随分周旋，相与俯仰一世。或晤言、室庐之内，或放浪、形骸之外。要其间、静躁殊途，悲欢同致。当其自得，内顾欣然，不知老将至。迨他日、所之既倦，情随事改。一转瞬间，迹皆陈矣。荣枯通塞，终归于尽，时移境变犹嗟悼，况千秋万岁都无几。死生事大，昔人兴感之由，秖今若合符契。临文嘅往，难喻诸怀，每不能自已。固亦知彭殇悉妄，修短难言，以后视今，由视昔尔。委心随化，斯诚妙旨。同时所述皆足录，料尊前、怀抱初无异。后人追溯芳踪，应览遗文，悠然感此。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"649f31168d3476dd04f8a9a1a0741099","Step":0,"Verses":[{"Id":5803676,"Sentence":"永和九年癸丑，正暮春天气。","Rank":0,"PoetryId":null,"Pinyin":"yǒng hé jiu nián gui chǒu ，zhēng mù chūn tiān qì ","Tag":null,"Explanation":null,"English":null,"Sort":0,"Dynasty":"清"},{"Id":5803677,"Sentence":"修禊事、因集兰亭，群贤少长咸至。","Rank":0,"PoetryId":null,"Pinyin":"xīu xì shì 、yīn jǐ lán tǐng ，qún xián shǎo cháng xián zhì ","Tag":null,"Explanation":null,"English":null,"Sort":1,"Dynasty":"清"},{"Id":5803678,"Sentence":"有修竹、崇山曲水，流觞列坐清湍次。","Rank":0,"PoetryId":null,"Pinyin":"yǒu xīu zhú 、chóng shān qū shui ，lǐu shāng liè zuò qīng tuān cì ","Tag":null,"Explanation":null,"English":null,"Sort":2,"Dynasty":"清"},{"Id":5803679,"Sentence":"又何须弦管，始堪叙幽思。","Rank":0,"PoetryId":null,"Pinyin":"yòu hé xū xián guǎn ，shi kān xù yōu sāi ","Tag":null,"Explanation":null,"English":null,"Sort":3,"Dynasty":"清"},{"Id":5803680,"Sentence":"宇宙甚宽，骋怀游目，信赏心乐事。","Rank":0,"PoetryId":null,"Pinyin":"yǔ zhòu shén kuān ，chěng huái yóu mù ，xìn shǎng xīn lè shì ","Tag":null,"Explanation":null,"English":null,"Sort":4,"Dynasty":"清"},{"Id":5803681,"Sentence":"念吾辈、随分周旋，相与俯仰一世。","Rank":0,"PoetryId":null,"Pinyin":"niàn wú bèi 、suǐ fēn zhōu xuán ，xiāng yú fǔ yǎng yī shì ","Tag":null,"Explanation":null,"English":null,"Sort":5,"Dynasty":"清"},{"Id":5803682,"Sentence":"或晤言、室庐之内，或放浪、形骸之外。","Rank":0,"PoetryId":null,"Pinyin":"huò wù yán 、shì lú zhī nèi ，huò fàng làng 、xǐng hái zhī wài ","Tag":null,"Explanation":null,"English":null,"Sort":6,"Dynasty":"清"},{"Id":5803683,"Sentence":"要其间、静躁殊途，悲欢同致。","Rank":0,"PoetryId":null,"Pinyin":"yāo jī jiān 、jìng zào shū tú ，bēi huān tóng zhì ","Tag":null,"Explanation":null,"English":null,"Sort":7,"Dynasty":"清"},{"Id":5803684,"Sentence":"当其自得，内顾欣然，不知老将至。","Rank":0,"PoetryId":null,"Pinyin":"dāng jī zì dé ，nèi gù xīn rán ，bú zhī lǎo jiāng zhì ","Tag":null,"Explanation":null,"English":null,"Sort":8,"Dynasty":"清"},{"Id":5803685,"Sentence":"迨他日、所之既倦，情随事改。","Rank":0,"PoetryId":null,"Pinyin":"dài tā rì 、suǒ zhī jì juàn ，qǐng suǐ shì gǎi ","Tag":null,"Explanation":null,"English":null,"Sort":9,"Dynasty":"清"},{"Id":5803686,"Sentence":"一转瞬间，迹皆陈矣。","Rank":0,"PoetryId":null,"Pinyin":"yī zhuǎi shùn jiān ，jì jiē chén yi ","Tag":null,"Explanation":null,"English":null,"Sort":10,"Dynasty":"清"},{"Id":5803687,"Sentence":"荣枯通塞，终归于尽，时移境变犹嗟悼，况千秋万岁都无几。","Rank":0,"PoetryId":null,"Pinyin":"róng kū tōng sāi ，zhōng guī yú jin ，shǐ yǐ jìng biàn yóu jiē dào ，kuàng qiān qīu mò suì dōu mó jī ","Tag":null,"Explanation":null,"English":null,"Sort":11,"Dynasty":"清"},{"Id":5803688,"Sentence":"死生事大，昔人兴感之由，秖今若合符契。","Rank":0,"PoetryId":null,"Pinyin":"si shēng shì dà ，xī rén xīng gǎn zhī yóu ，zhī jīn rě gě fú qì ","Tag":null,"Explanation":null,"English":null,"Sort":12,"Dynasty":"清"},{"Id":5803689,"Sentence":"临文嘅往，难喻诸怀，每不能自已。","Rank":0,"PoetryId":null,"Pinyin":"lǐn wén gé wǎng ，nán yù zhū huái ，měi bú néng zì yi ","Tag":null,"Explanation":null,"English":null,"Sort":13,"Dynasty":"清"},{"Id":5803690,"Sentence":"固亦知彭殇悉妄，修短难言，以后视今，由视昔尔。","Rank":0,"PoetryId":null,"Pinyin":"gù yì zhī péng shāng xī wàng ，xīu duǎn nán yán ，yi hòu shì jīn ，yóu shì xī ěr ","Tag":null,"Explanation":null,"English":null,"Sort":14,"Dynasty":"清"},{"Id":5803691,"Sentence":"委心随化，斯诚妙旨。","Rank":0,"PoetryId":null,"Pinyin":"wēi xīn suǐ huā ，sī chéng miào zhi ","Tag":null,"Explanation":null,"English":null,"Sort":15,"Dynasty":"清"},{"Id":5803692,"Sentence":"同时所述皆足录，料尊前、怀抱初无异。","Rank":0,"PoetryId":null,"Pinyin":"tóng shǐ suǒ shù jiē zú lù ，liào zūn qián 、huái bào chū mó yì ","Tag":null,"Explanation":null,"English":null,"Sort":16,"Dynasty":"清"},{"Id":5803693,"Sentence":"后人追溯芳踪，应览遗文，悠然感此。","Rank":0,"PoetryId":null,"Pinyin":"hòu rén zhuī sù fāng zōng ，yīng lǎn wèi wén ，yōu rán gǎn ci ","Tag":null,"Explanation":null,"English":null,"Sort":17,"Dynasty":"清"}]}