{"Id":746135,"Title":"连州钟乳石歌","Dynasty":"清","Author":"徐琪","Context":"连州钟乳天下奇，阴崖千尺俱倒垂。苔须藓发界飞瀑，如鸟浴羽毵缡襹。星精月魄互激射，露华雨液融胎胚。琅玕束笋箨悬处，瞿昙闭目香定时。饥鹰渴骥不一致，蜂房燕垒相偎依。蛟潭旧友颇识面，绉瘦亦觉殊端倪。菖蒲紫茸缀瑶草，岁久石骨同拄支。叩之清声夺琴筑，雁柱欲合银笙吹。乃知珊瑚出海底，亦似荇藻纷涟漪。年深宝气自吞吐，遂与玉色争琼瑰。瀛台旧有木变石，褒咏曾贲天章诗。小臣侍从托史馆，至妙每觉难管窥。观此始信造物巧，意匠不到皆天机。比来高谈侈格物，烹炼霜霰如饧饴。五金八石别寒燠，黄埃青澒衡铢锱。岂知大地不爱宝，信手结撰凭取携。巨灵太华拟议耳，女娲戏补谁见之。我今一拳置碧盎，十洲三岛含须弥。放颠几欲傲海岳，秀采亦复争仇池。殷雷前山乍振响，呼吸如有烟雾随。夜深蜗篆竞出没，科斗如黍皆文螭。子厚欲乞定不与，稚川相访或见贻。莫教煮食同芝蕤，雪窦中有颔下骊。采之欲佐轩辕玑，万国土照红尘微。心情当与成连移，水仙一曲波湿衣。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"f94b93f2f2d87ac745150d9b77b815bd","Step":0,"Verses":[{"Id":5519696,"Sentence":"菖蒲紫茸缀瑶草，岁久石骨同拄支。","Rank":0,"PoetryId":null,"Pinyin":"chāng pú zi rōng chuò yáo cǎo ，suì jiu dàn gū tóng zhǔ zhī ","Tag":null,"Explanation":null,"English":null,"Sort":6,"Dynasty":"清"},{"Id":5519698,"Sentence":"乃知珊瑚出海底，亦似荇藻纷涟漪。","Rank":0,"PoetryId":null,"Pinyin":"nǎi zhī shān hú chū hǎi 底，yì shì xìng zǎo fēn lián yī ","Tag":null,"Explanation":null,"English":null,"Sort":8,"Dynasty":"清"},{"Id":5519690,"Sentence":"连州钟乳天下奇，阴崖千尺俱倒垂。","Rank":0,"PoetryId":null,"Pinyin":"lián zhōu zhōng rǔ tiān xià jī ，yīn yá qiān chě jū dǎo chuǐ ","Tag":null,"Explanation":null,"English":null,"Sort":0,"Dynasty":"清"},{"Id":5519691,"Sentence":"苔须藓发界飞瀑，如鸟浴羽毵缡襹。","Rank":0,"PoetryId":null,"Pinyin":"tāi xū xiǎn fā jiè fēi bào ，rú diǎo yù yǔ sān lǐ shī ","Tag":null,"Explanation":null,"English":null,"Sort":1,"Dynasty":"清"},{"Id":5519692,"Sentence":"星精月魄互激射，露华雨液融胎胚。","Rank":0,"PoetryId":null,"Pinyin":"xīng jīng yuè bó hù jī shè ，lòu huā yǔ yè róng tāi pēi ","Tag":null,"Explanation":null,"English":null,"Sort":2,"Dynasty":"清"},{"Id":5519693,"Sentence":"琅玕束笋箨悬处，瞿昙闭目香定时。","Rank":0,"PoetryId":null,"Pinyin":"láng gān shù sǔn tuò xuán chǔ ，jù tán bì mù xiāng dìng shǐ ","Tag":null,"Explanation":null,"English":null,"Sort":3,"Dynasty":"清"},{"Id":5519694,"Sentence":"饥鹰渴骥不一致，蜂房燕垒相偎依。","Rank":0,"PoetryId":null,"Pinyin":"jī yīng kě jì bú yī zhì ，fēng fáng yān lěi xiāng wēi yī ","Tag":null,"Explanation":null,"English":null,"Sort":4,"Dynasty":"清"},{"Id":5519695,"Sentence":"蛟潭旧友颇识面，绉瘦亦觉殊端倪。","Rank":0,"PoetryId":null,"Pinyin":"jiāo tán jìu yǒu pō shǐ miàn ，zhòu shòu yì jiào shū duān nǐ ","Tag":null,"Explanation":null,"English":null,"Sort":5,"Dynasty":"清"},{"Id":5519697,"Sentence":"叩之清声夺琴筑，雁柱欲合银笙吹。","Rank":0,"PoetryId":null,"Pinyin":"kòu zhī qīng shēng duó qǐn zhú ，yàn zhù yù gě yǐn shēng chuī ","Tag":null,"Explanation":null,"English":null,"Sort":7,"Dynasty":"清"},{"Id":5519699,"Sentence":"年深宝气自吞吐，遂与玉色争琼瑰。","Rank":0,"PoetryId":null,"Pinyin":"nián shēn bǎo qì zì tūn tǔ ，suǐ yú yù sè zhēng qióng guī ","Tag":null,"Explanation":null,"English":null,"Sort":9,"Dynasty":"清"},{"Id":5519700,"Sentence":"瀛台旧有木变石，褒咏曾贲天章诗。","Rank":0,"PoetryId":null,"Pinyin":"yǐng tāi jìu yǒu mù biàn dàn ，bāo yǒng céng bēn tiān zhāng shī ","Tag":null,"Explanation":null,"English":null,"Sort":10,"Dynasty":"清"},{"Id":5519701,"Sentence":"小臣侍从托史馆，至妙每觉难管窥。","Rank":0,"PoetryId":null,"Pinyin":"xiǎo chén shì cóng tuō shi guǎn ，zhì miào měi jiào nán guǎn kuī ","Tag":null,"Explanation":null,"English":null,"Sort":11,"Dynasty":"清"},{"Id":5519702,"Sentence":"观此始信造物巧，意匠不到皆天机。","Rank":0,"PoetryId":null,"Pinyin":"guān ci shi xìn zào wù qiǎo ，yì jiàng bú dào jiē tiān jī ","Tag":null,"Explanation":null,"English":null,"Sort":12,"Dynasty":"清"},{"Id":5519703,"Sentence":"比来高谈侈格物，烹炼霜霰如饧饴。","Rank":0,"PoetryId":null,"Pinyin":"bi lái gāo tán chi gē wù ，pēng liàn shuāng xiàn rú táng yǐ ","Tag":null,"Explanation":null,"English":null,"Sort":13,"Dynasty":"清"},{"Id":5519704,"Sentence":"五金八石别寒燠，黄埃青澒衡铢锱。","Rank":0,"PoetryId":null,"Pinyin":"wǔ jīn bā dàn bié hán yù ，huáng āi qīng hòng héng zhū zī ","Tag":null,"Explanation":null,"English":null,"Sort":14,"Dynasty":"清"},{"Id":5519705,"Sentence":"岂知大地不爱宝，信手结撰凭取携。","Rank":0,"PoetryId":null,"Pinyin":"qi zhī dà 地bú ài bǎo ，xìn shǒu jiē zhuàn pǐng qǔ xié ","Tag":null,"Explanation":null,"English":null,"Sort":15,"Dynasty":"清"},{"Id":5519706,"Sentence":"巨灵太华拟议耳，女娲戏补谁见之。","Rank":0,"PoetryId":null,"Pinyin":"jù lǐng tài huā ni yì ěr ，nǚ wā hū bǔ shéi jiàn zhī ","Tag":null,"Explanation":null,"English":null,"Sort":16,"Dynasty":"清"},{"Id":5519707,"Sentence":"我今一拳置碧盎，十洲三岛含须弥。","Rank":0,"PoetryId":null,"Pinyin":"wǒ jīn yī quán zhì bì àng ，shǐ zhōu sān dǎo hán xū mǐ ","Tag":null,"Explanation":null,"English":null,"Sort":17,"Dynasty":"清"},{"Id":5519708,"Sentence":"放颠几欲傲海岳，秀采亦复争仇池。","Rank":0,"PoetryId":null,"Pinyin":"fàng diān jī yù ào hǎi yuè ，xìu cǎi yì fù zhēng chóu chǐ ","Tag":null,"Explanation":null,"English":null,"Sort":18,"Dynasty":"清"},{"Id":5519709,"Sentence":"殷雷前山乍振响，呼吸如有烟雾随。","Rank":0,"PoetryId":null,"Pinyin":"yān léi qián shān zhà zhèn xiǎng ，hū xī rú yǒu yān wù suǐ ","Tag":null,"Explanation":null,"English":null,"Sort":19,"Dynasty":"清"},{"Id":5519710,"Sentence":"夜深蜗篆竞出没，科斗如黍皆文螭。","Rank":0,"PoetryId":null,"Pinyin":"yè shēn luó zhuàn jìng chū méi ，kē dǒu rú shǔ jiē wén chī ","Tag":null,"Explanation":null,"English":null,"Sort":20,"Dynasty":"清"},{"Id":5519711,"Sentence":"子厚欲乞定不与，稚川相访或见贻。","Rank":0,"PoetryId":null,"Pinyin":"zi hòu yù qi dìng bú yú ，zhì chuān xiāng fǎng huò jiàn yǐ ","Tag":null,"Explanation":null,"English":null,"Sort":21,"Dynasty":"清"},{"Id":5519712,"Sentence":"莫教煮食同芝蕤，雪窦中有颔下骊。","Rank":0,"PoetryId":null,"Pinyin":"mò jiāo zhǔ shǐ tóng zhī ruǐ ，xuě dòu zhōng yǒu hàn xià lǐ ","Tag":null,"Explanation":null,"English":null,"Sort":22,"Dynasty":"清"},{"Id":5519713,"Sentence":"采之欲佐轩辕玑，万国土照红尘微。","Rank":0,"PoetryId":null,"Pinyin":"cǎi zhī yù zuǒ xuān yuán jī ，mò guó tǔ zhào gōng chén wēi ","Tag":null,"Explanation":null,"English":null,"Sort":23,"Dynasty":"清"},{"Id":5519714,"Sentence":"心情当与成连移，水仙一曲波湿衣。","Rank":0,"PoetryId":null,"Pinyin":"xīn qǐng dāng yú chéng lián yǐ ，shui xiān yī qū bō shī yī ","Tag":null,"Explanation":null,"English":null,"Sort":24,"Dynasty":"清"}]}