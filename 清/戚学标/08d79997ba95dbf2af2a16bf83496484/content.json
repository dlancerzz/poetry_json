{"Id":737450,"Title":"走马冈","Dynasty":"清","Author":"戚学标","Context":"高天凝望秋烟紫，渎山一带平如砥。忆昔洋山五雄豪，争骋华骝驰绿耳。旌旗掩映林木黄，螭腾虬踊迅莫当。深雍蛮靴短后服，俯身捷下万仞冈。陡挽青丝更一上，疾于鸷鸟摩穹苍。有时据鞍示从容，顾盼自信人中龙。宾从赋诗石镜坞，日宴高会烹驼峰。君不见项王筑台彭城中，子阳跃马亦称雄。紫色蛙声运一变，徒令顾影嘶酸风。甫闻楼船下杨仆，立见土地收窦融。英雄割据竟何有，苍莽溪山重回首。海舶如云不可恃，庆元三郡为谁守。玉山原头吹暮笳，子弟犹闻赐五花。却胜齐云楼上火，夜夜风雨鸣鬼车。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"08d79997ba95dbf2af2a16bf83496484","Step":0,"Verses":[{"Id":5942615,"Sentence":"高天凝望秋烟紫，渎山一带平如砥。","Rank":0,"PoetryId":null,"Pinyin":"gāo tiān nǐng wàng qīu yān zi ，dú shān yī dài pǐng rú di ","Tag":null,"Explanation":null,"English":null,"Sort":0,"Dynasty":"清"},{"Id":5942616,"Sentence":"忆昔洋山五雄豪，争骋华骝驰绿耳。","Rank":0,"PoetryId":null,"Pinyin":"yì xī xiáng shān wǔ xióng háo ，zhēng chěng huā lǐu chǐ lù ěr ","Tag":null,"Explanation":null,"English":null,"Sort":1,"Dynasty":"清"},{"Id":5942617,"Sentence":"旌旗掩映林木黄，螭腾虬踊迅莫当。","Rank":0,"PoetryId":null,"Pinyin":"jīng qǐ yǎn yìng lǐn mù huáng ，chī tēng qǐu yǒng xùn mò dāng ","Tag":null,"Explanation":null,"English":null,"Sort":2,"Dynasty":"清"},{"Id":5942618,"Sentence":"深雍蛮靴短后服，俯身捷下万仞冈。","Rank":0,"PoetryId":null,"Pinyin":"shēn yōng mán xuē duǎn hòu fú ，fǔ shēn jié xià mò rèn gāng ","Tag":null,"Explanation":null,"English":null,"Sort":3,"Dynasty":"清"},{"Id":5942619,"Sentence":"陡挽青丝更一上，疾于鸷鸟摩穹苍。","Rank":0,"PoetryId":null,"Pinyin":"dǒu wǎn qīng sī gēng yī shǎng ，jǐ yú zhì diǎo mā qióng cāng ","Tag":null,"Explanation":null,"English":null,"Sort":4,"Dynasty":"清"},{"Id":5942620,"Sentence":"有时据鞍示从容，顾盼自信人中龙。","Rank":0,"PoetryId":null,"Pinyin":"yǒu shǐ jū ān shì cóng róng ，gù pàn zì xìn rén zhōng lóng ","Tag":null,"Explanation":null,"English":null,"Sort":5,"Dynasty":"清"},{"Id":5942622,"Sentence":"君不见项王筑台彭城中，子阳跃马亦称雄。","Rank":0,"PoetryId":null,"Pinyin":"jūn bú jiàn xiàng wáng zhú tāi péng chéng zhōng ，zi yáng yuè mǎ yì chèn xióng ","Tag":null,"Explanation":null,"English":null,"Sort":7,"Dynasty":"清"},{"Id":5942623,"Sentence":"紫色蛙声运一变，徒令顾影嘶酸风。","Rank":0,"PoetryId":null,"Pinyin":"zi sè wā shēng yùn yī biàn ，tú ling gù ying sī suān fēng ","Tag":null,"Explanation":null,"English":null,"Sort":8,"Dynasty":"清"},{"Id":5942624,"Sentence":"甫闻楼船下杨仆，立见土地收窦融。","Rank":0,"PoetryId":null,"Pinyin":"fǔ wén lóu chuán xià yáng pū ，lì jiàn tǔ 地shōu dòu róng ","Tag":null,"Explanation":null,"English":null,"Sort":9,"Dynasty":"清"},{"Id":5942625,"Sentence":"英雄割据竟何有，苍莽溪山重回首。","Rank":0,"PoetryId":null,"Pinyin":"yīng xióng gē jū jìng hé yǒu ，cāng mǎng xī shān chóng huǐ shǒu ","Tag":null,"Explanation":null,"English":null,"Sort":10,"Dynasty":"清"},{"Id":5942626,"Sentence":"海舶如云不可恃，庆元三郡为谁守。","Rank":0,"PoetryId":null,"Pinyin":"hǎi bó rú yún bú kě shì ，qìng yuán sān jùn wéi shéi shǒu ","Tag":null,"Explanation":null,"English":null,"Sort":11,"Dynasty":"清"},{"Id":5942627,"Sentence":"玉山原头吹暮笳，子弟犹闻赐五花。","Rank":0,"PoetryId":null,"Pinyin":"yù shān yuán tóu chuī mù jiā ，zi dì yóu wén cì wǔ huā ","Tag":null,"Explanation":null,"English":null,"Sort":12,"Dynasty":"清"},{"Id":5942628,"Sentence":"却胜齐云楼上火，夜夜风雨鸣鬼车。","Rank":0,"PoetryId":null,"Pinyin":"què shēng jì yún lóu shǎng huǒ ，yè yè fēng yǔ mǐng gui chē ","Tag":null,"Explanation":null,"English":null,"Sort":13,"Dynasty":"清"},{"Id":5942621,"Sentence":"宾从赋诗石镜坞，日宴高会烹驼峰。","Rank":0,"PoetryId":null,"Pinyin":"bīn cóng fù shī dàn jìng wù ，rì yàn gāo huì pēng tuó fēng ","Tag":null,"Explanation":null,"English":null,"Sort":6,"Dynasty":"清"}]}