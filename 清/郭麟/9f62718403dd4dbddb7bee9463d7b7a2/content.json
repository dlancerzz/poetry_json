{"Id":809841,"Title":"得延庚侍御书期余入都作诗谢之","Dynasty":"清","Author":"郭麟","Context":"金阙觚棱梦已非，不才甘与世相违。上书年少先华发，射虎将军今短衣。永忆江湖堪送老，惊心故旧亦全稀。剧怜青琐登朝籍，肯念沧洲有钓矶。山公启事岂其时，作答休嫌叔夜迟。尚有功名身后事，不争好恶世间儿。作歌漫拟《丁都护》，属和应无高渐离。河复诗成兵马洗，采风或用击辕词。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9f62718403dd4dbddb7bee9463d7b7a2","Step":0,"Verses":[{"Id":5463098,"Sentence":"金阙觚棱梦已非，不才甘与世相违。","Rank":0,"PoetryId":null,"Pinyin":"jīn quē gū lēng mèng yi fēi ，bú cái gān yú shì xiāng wéi ","Tag":null,"Explanation":null,"English":null,"Sort":0,"Dynasty":"清"},{"Id":5463099,"Sentence":"上书年少先华发，射虎将军今短衣。","Rank":0,"PoetryId":null,"Pinyin":"shǎng shū nián shǎo xiān huā fā ，shè hū jiāng jūn jīn duǎn yī ","Tag":null,"Explanation":null,"English":null,"Sort":1,"Dynasty":"清"},{"Id":5463100,"Sentence":"永忆江湖堪送老，惊心故旧亦全稀。","Rank":0,"PoetryId":null,"Pinyin":"yǒng yì jiāng hú kān sòng lǎo ，jīng xīn gù jìu yì quán xī ","Tag":null,"Explanation":null,"English":null,"Sort":2,"Dynasty":"清"},{"Id":5463101,"Sentence":"剧怜青琐登朝籍，肯念沧洲有钓矶。","Rank":0,"PoetryId":null,"Pinyin":"jù lián qīng suǒ dēng cháo jǐ ，kěn niàn cāng zhōu yǒu diào jī ","Tag":null,"Explanation":null,"English":null,"Sort":3,"Dynasty":"清"},{"Id":5463102,"Sentence":"山公启事岂其时，作答休嫌叔夜迟。","Rank":0,"PoetryId":null,"Pinyin":"shān gōng qi shì qi jī shǐ ，zuō dā xīu xián shū yè chǐ ","Tag":null,"Explanation":null,"English":null,"Sort":4,"Dynasty":"清"},{"Id":5463103,"Sentence":"尚有功名身后事，不争好恶世间儿。","Rank":0,"PoetryId":null,"Pinyin":"shàng yǒu gōng mǐng shēn hòu shì ，bú zhēng hǎo ě shì jiān ér ","Tag":null,"Explanation":null,"English":null,"Sort":5,"Dynasty":"清"},{"Id":5463104,"Sentence":"作歌漫拟《丁都护》，属和应无高渐离。","Rank":0,"PoetryId":null,"Pinyin":"zuō gē màn ni 《dīng dōu hù 》，shǔ hé yīng mó gāo jiān lǐ ","Tag":null,"Explanation":null,"English":null,"Sort":6,"Dynasty":"清"},{"Id":5463105,"Sentence":"河复诗成兵马洗，采风或用击辕词。","Rank":0,"PoetryId":null,"Pinyin":"hé fù shī chéng bīng mǎ xi ，cǎi fēng huò yòng jī yuán cǐ ","Tag":null,"Explanation":null,"English":null,"Sort":7,"Dynasty":"清"}]}