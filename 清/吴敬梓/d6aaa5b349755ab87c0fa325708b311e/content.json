{"Id":721682,"Title":"美女篇","Dynasty":"清","Author":"吴敬梓","Context":"夷光与修明，艳色天下殊。一朝入吴宫，权与人主俱。不妒比螽斯，妙选聘名姝。红楼富家女，芳年春华敷。头上何所有，木难间珊瑚。身上何所有，金缕绣罗襦。佩间何所有，环珥皆瑶瑜。足下何所有，龙缟覆氍毹。歌舞君不顾，低头独长吁。遂疑入宫嫉，母乃此言诬。何若汉皋女，丽服佩两珠。独赠郑交甫，奇缘千载无。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d6aaa5b349755ab87c0fa325708b311e","Step":0,"Verses":[{"Id":5712036,"Sentence":"夷光与修明，艳色天下殊。","Rank":0,"PoetryId":null,"Pinyin":"yǐ guāng yú xīu mǐng ，yàn sè tiān xià shū ","Tag":null,"Explanation":null,"English":null,"Sort":0,"Dynasty":"清"},{"Id":5712037,"Sentence":"一朝入吴宫，权与人主俱。","Rank":0,"PoetryId":null,"Pinyin":"yī cháo rù wú gōng ，quán yú rén zhǔ jū ","Tag":null,"Explanation":null,"English":null,"Sort":1,"Dynasty":"清"},{"Id":5712038,"Sentence":"不妒比螽斯，妙选聘名姝。","Rank":0,"PoetryId":null,"Pinyin":"bú dù bi zhōng sī ，miào shuā pìn mǐng shū ","Tag":null,"Explanation":null,"English":null,"Sort":2,"Dynasty":"清"},{"Id":5712039,"Sentence":"红楼富家女，芳年春华敷。","Rank":0,"PoetryId":null,"Pinyin":"gōng lóu fù gū nǚ ，fāng nián chūn huā fū ","Tag":null,"Explanation":null,"English":null,"Sort":3,"Dynasty":"清"},{"Id":5712040,"Sentence":"头上何所有，木难间珊瑚。","Rank":0,"PoetryId":null,"Pinyin":"tóu shǎng hé suǒ yǒu ，mù nán jiān shān hú ","Tag":null,"Explanation":null,"English":null,"Sort":4,"Dynasty":"清"},{"Id":5712041,"Sentence":"身上何所有，金缕绣罗襦。","Rank":0,"PoetryId":null,"Pinyin":"shēn shǎng hé suǒ yǒu ，jīn lǚ xìu luó rú ","Tag":null,"Explanation":null,"English":null,"Sort":5,"Dynasty":"清"},{"Id":5712042,"Sentence":"佩间何所有，环珥皆瑶瑜。","Rank":0,"PoetryId":null,"Pinyin":"pèi jiān hé suǒ yǒu ，huán ěr jiē yáo yú ","Tag":null,"Explanation":null,"English":null,"Sort":6,"Dynasty":"清"},{"Id":5712043,"Sentence":"足下何所有，龙缟覆氍毹。","Rank":0,"PoetryId":null,"Pinyin":"zú xià hé suǒ yǒu ，lóng gǎo fù qú shū ","Tag":null,"Explanation":null,"English":null,"Sort":7,"Dynasty":"清"},{"Id":5712044,"Sentence":"歌舞君不顾，低头独长吁。","Rank":0,"PoetryId":null,"Pinyin":"gē wǔ jūn bú gù ，dī tóu dú cháng xū ","Tag":null,"Explanation":null,"English":null,"Sort":8,"Dynasty":"清"},{"Id":5712045,"Sentence":"遂疑入宫嫉，母乃此言诬。","Rank":0,"PoetryId":null,"Pinyin":"suǐ yǐ rù gōng jǐ ，mǔ nǎi ci yán wū ","Tag":null,"Explanation":null,"English":null,"Sort":9,"Dynasty":"清"},{"Id":5712046,"Sentence":"何若汉皋女，丽服佩两珠。","Rank":0,"PoetryId":null,"Pinyin":"hé rě hàn gāo nǚ ，lǐ fú pèi liǎng zhū ","Tag":null,"Explanation":null,"English":null,"Sort":10,"Dynasty":"清"},{"Id":5712047,"Sentence":"独赠郑交甫，奇缘千载无。","Rank":0,"PoetryId":null,"Pinyin":"dú zèng zhèng jiāo fǔ ，jī yuán qiān zǎi mó ","Tag":null,"Explanation":null,"English":null,"Sort":11,"Dynasty":"清"}]}