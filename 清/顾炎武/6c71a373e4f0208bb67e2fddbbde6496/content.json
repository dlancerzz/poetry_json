{"Id":725861,"Title":"赠孙徵君奇逢","Dynasty":"清","Author":"顾炎武","Context":"海内人师少，中原世运屯。微言垂旧学，懿德本先民。早岁多良友，同时尽诤臣。苍黄悲诏狱，慷慨急交亲。党锢时方解，儒林气始申。明廷来尺一，空谷贲蒲轮。未改幽栖志，聊存不辱身。名高悬白日，道大屈黄巾。卫国容尼父，燕山住子春。门人持笈满，郡守式庐频。竹柏心弥劲，陶镕化益醇。登年几上寿，乐道即长贫。尚有传经日，非无拜老辰。伏生终入汉，绮里只辞秦。自愧材能劣，深承意谊真。惟应从卜筑，长与讲堂邻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6c71a373e4f0208bb67e2fddbbde6496","Step":0,"Verses":[{"Id":5914515,"Sentence":"海内人师少，中原世运屯。","Rank":0,"PoetryId":null,"Pinyin":"hǎi nèi rén shī shǎo ，zhōng yuán shì yùn tún ","Tag":null,"Explanation":null,"English":null,"Sort":0,"Dynasty":"清"},{"Id":5914516,"Sentence":"微言垂旧学，懿德本先民。","Rank":0,"PoetryId":null,"Pinyin":"wēi yán chuǐ jìu xué ，yì dé běn xiān mǐn ","Tag":null,"Explanation":null,"English":null,"Sort":1,"Dynasty":"清"},{"Id":5914517,"Sentence":"早岁多良友，同时尽诤臣。","Rank":0,"PoetryId":null,"Pinyin":"zǎo suì duō liáng yǒu ，tóng shǐ jin zhèng chén ","Tag":null,"Explanation":null,"English":null,"Sort":2,"Dynasty":"清"},{"Id":5914518,"Sentence":"苍黄悲诏狱，慷慨急交亲。","Rank":0,"PoetryId":null,"Pinyin":"cāng huáng bēi zhào yù ，kāng kǎi jǐ jiāo qīn ","Tag":null,"Explanation":null,"English":null,"Sort":3,"Dynasty":"清"},{"Id":5914519,"Sentence":"党锢时方解，儒林气始申。","Rank":0,"PoetryId":null,"Pinyin":"dǎng gù shǐ fāng jiě ，rú lǐn qì shi shēn ","Tag":null,"Explanation":null,"English":null,"Sort":4,"Dynasty":"清"},{"Id":5914520,"Sentence":"明廷来尺一，空谷贲蒲轮。","Rank":0,"PoetryId":null,"Pinyin":"mǐng tǐng lái chě yī ，kōng gǔ bēn pú lún ","Tag":null,"Explanation":null,"English":null,"Sort":5,"Dynasty":"清"},{"Id":5914521,"Sentence":"未改幽栖志，聊存不辱身。","Rank":0,"PoetryId":null,"Pinyin":"wèi gǎi yōu qī zhì ，liáo cún bú rǔ shēn ","Tag":null,"Explanation":null,"English":null,"Sort":6,"Dynasty":"清"},{"Id":5914522,"Sentence":"名高悬白日，道大屈黄巾。","Rank":0,"PoetryId":null,"Pinyin":"mǐng gāo xuán bái rì ，dāo dà qū huáng jīn ","Tag":null,"Explanation":null,"English":null,"Sort":7,"Dynasty":"清"},{"Id":5914523,"Sentence":"卫国容尼父，燕山住子春。","Rank":0,"PoetryId":null,"Pinyin":"wèi guó róng nǐ fǔ ，yān shān zhù zi chūn ","Tag":null,"Explanation":null,"English":null,"Sort":8,"Dynasty":"清"},{"Id":5914524,"Sentence":"门人持笈满，郡守式庐频。","Rank":0,"PoetryId":null,"Pinyin":"mén rén chǐ jǐ mǎn ，jùn shǒu shì lú pǐn ","Tag":null,"Explanation":null,"English":null,"Sort":9,"Dynasty":"清"},{"Id":5914525,"Sentence":"竹柏心弥劲，陶镕化益醇。","Rank":0,"PoetryId":null,"Pinyin":"zhú bǎi xīn mǐ jìn ，táo róng huā yì chún ","Tag":null,"Explanation":null,"English":null,"Sort":10,"Dynasty":"清"},{"Id":5914526,"Sentence":"登年几上寿，乐道即长贫。","Rank":0,"PoetryId":null,"Pinyin":"dēng nián jī shǎng shòu ，lè dāo jǐ cháng pǐn ","Tag":null,"Explanation":null,"English":null,"Sort":11,"Dynasty":"清"},{"Id":5914527,"Sentence":"尚有传经日，非无拜老辰。","Rank":0,"PoetryId":null,"Pinyin":"shàng yǒu chuán jīng rì ，fēi mó bài lǎo chén ","Tag":null,"Explanation":null,"English":null,"Sort":12,"Dynasty":"清"},{"Id":5914528,"Sentence":"伏生终入汉，绮里只辞秦。","Rank":0,"PoetryId":null,"Pinyin":"fú shēng zhōng rù hàn ，qi li zhī cǐ qǐn ","Tag":null,"Explanation":null,"English":null,"Sort":13,"Dynasty":"清"},{"Id":5914529,"Sentence":"自愧材能劣，深承意谊真。","Rank":0,"PoetryId":null,"Pinyin":"zì kuì cái néng liè ，shēn chéng yì yì zhēn ","Tag":null,"Explanation":null,"English":null,"Sort":14,"Dynasty":"清"},{"Id":5914530,"Sentence":"惟应从卜筑，长与讲堂邻。","Rank":0,"PoetryId":null,"Pinyin":"wéi yīng cóng 卜zhú ，cháng yú jiǎng táng lǐn ","Tag":null,"Explanation":null,"English":null,"Sort":15,"Dynasty":"清"}]}