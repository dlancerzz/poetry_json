{"Id":794664,"Title":"诸葛武侯祠","Dynasty":"清","Author":"唐孙华","Context":"卧龙潜下国，逐鹿走群雄。慷慨吟《梁父》，总谦拜德公。管萧才岂匹，伊吕望应同。汉庙灵犹在，刘天姓未终。一犁耕陇畔，三顾出隆中。旒缀千年玺，丝悬九鼎铜。黄图分社稷，赤壁扫艨艟。入蜀神基固，分荆狭路通。一嘘火井焰，再起沛乡风。操懿真如鬼，关张并是熊。崎岖箕谷路，流涕永安宫。定计收关陇，深期卜镐丰。杂耕屯渭曲，筹笔洗荒戎。吞貉曾无芥，鞭狐欲折凶。风云开绝业，日月照孤忠。委寄寻前诺，艰危誓鞠躬。三分非素志，八阵渐成功。炎景终移祚，流星忽陨空。宅桑仍索寞，庙柏自菁葱。异地留祠宇，灵旗卷暮虹。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"951f468385841259402c54522d31326b","Step":0,"Verses":[{"Id":5366816,"Sentence":"慷慨吟《梁父》，总谦拜德公。","Rank":0,"PoetryId":null,"Pinyin":"kāng kǎi yǐn 《liáng fǔ 》，zǒng qiān bài dé gōng ","Tag":null,"Explanation":null,"English":null,"Sort":1,"Dynasty":"清"},{"Id":5366815,"Sentence":"卧龙潜下国，逐鹿走群雄。","Rank":0,"PoetryId":null,"Pinyin":"wò lóng qián xià guó ，zhú lù zǒu qún xióng ","Tag":null,"Explanation":null,"English":null,"Sort":0,"Dynasty":"清"},{"Id":5366817,"Sentence":"管萧才岂匹，伊吕望应同。","Rank":0,"PoetryId":null,"Pinyin":"guǎn xiāo cái qi pi ，yī lǚ wàng yīng tóng ","Tag":null,"Explanation":null,"English":null,"Sort":2,"Dynasty":"清"},{"Id":5366818,"Sentence":"汉庙灵犹在，刘天姓未终。","Rank":0,"PoetryId":null,"Pinyin":"hàn miào lǐng yóu zài ，lǐu tiān xìng wèi zhōng ","Tag":null,"Explanation":null,"English":null,"Sort":3,"Dynasty":"清"},{"Id":5366819,"Sentence":"一犁耕陇畔，三顾出隆中。","Rank":0,"PoetryId":null,"Pinyin":"yī lǐ gēng lǒng pàn ，sān gù chū lōng zhōng ","Tag":null,"Explanation":null,"English":null,"Sort":4,"Dynasty":"清"},{"Id":5366820,"Sentence":"旒缀千年玺，丝悬九鼎铜。","Rank":0,"PoetryId":null,"Pinyin":"lǐu chuò qiān nián xi ，sī xuán jiu ding tóng ","Tag":null,"Explanation":null,"English":null,"Sort":5,"Dynasty":"清"},{"Id":5366821,"Sentence":"黄图分社稷，赤壁扫艨艟。","Rank":0,"PoetryId":null,"Pinyin":"huáng tú fēn shè jì ，chì bì sǎo méng chōng ","Tag":null,"Explanation":null,"English":null,"Sort":6,"Dynasty":"清"},{"Id":5366822,"Sentence":"入蜀神基固，分荆狭路通。","Rank":0,"PoetryId":null,"Pinyin":"rù shǔ shén jī gù ，fēn jīng xiá lù tōng ","Tag":null,"Explanation":null,"English":null,"Sort":7,"Dynasty":"清"},{"Id":5366823,"Sentence":"一嘘火井焰，再起沛乡风。","Rank":0,"PoetryId":null,"Pinyin":"yī shī huǒ jing yàn ，zài qi pèi xiāng fēng ","Tag":null,"Explanation":null,"English":null,"Sort":8,"Dynasty":"清"},{"Id":5366824,"Sentence":"操懿真如鬼，关张并是熊。","Rank":0,"PoetryId":null,"Pinyin":"cāo yì zhēn rú gui ，guān zhāng bīng shì xióng ","Tag":null,"Explanation":null,"English":null,"Sort":9,"Dynasty":"清"},{"Id":5366825,"Sentence":"崎岖箕谷路，流涕永安宫。","Rank":0,"PoetryId":null,"Pinyin":"qǐ qū jī gǔ lù ，lǐu tì yǒng ān gōng ","Tag":null,"Explanation":null,"English":null,"Sort":10,"Dynasty":"清"},{"Id":5366826,"Sentence":"定计收关陇，深期卜镐丰。","Rank":0,"PoetryId":null,"Pinyin":"dìng jì shōu guān lǒng ，shēn jī 卜gǎo fēng ","Tag":null,"Explanation":null,"English":null,"Sort":11,"Dynasty":"清"},{"Id":5366827,"Sentence":"杂耕屯渭曲，筹笔洗荒戎。","Rank":0,"PoetryId":null,"Pinyin":"zá gēng tún wèi qū ，chóu bi xi huāng róng ","Tag":null,"Explanation":null,"English":null,"Sort":12,"Dynasty":"清"},{"Id":5366828,"Sentence":"吞貉曾无芥，鞭狐欲折凶。","Rank":0,"PoetryId":null,"Pinyin":"tūn háo céng mó gài ，biān hú yù shé xiōng ","Tag":null,"Explanation":null,"English":null,"Sort":13,"Dynasty":"清"},{"Id":5366829,"Sentence":"风云开绝业，日月照孤忠。","Rank":0,"PoetryId":null,"Pinyin":"fēng yún kāi jué yè ，rì yuè zhào gū zhōng ","Tag":null,"Explanation":null,"English":null,"Sort":14,"Dynasty":"清"},{"Id":5366830,"Sentence":"委寄寻前诺，艰危誓鞠躬。","Rank":0,"PoetryId":null,"Pinyin":"wēi jì xún qián nuò ，jiān wēi shì jū gōng ","Tag":null,"Explanation":null,"English":null,"Sort":15,"Dynasty":"清"},{"Id":5366831,"Sentence":"三分非素志，八阵渐成功。","Rank":0,"PoetryId":null,"Pinyin":"sān fēn fēi sù zhì ，bā zhèn jiān chéng gōng ","Tag":null,"Explanation":null,"English":null,"Sort":16,"Dynasty":"清"},{"Id":5366832,"Sentence":"炎景终移祚，流星忽陨空。","Rank":0,"PoetryId":null,"Pinyin":"yán jing zhōng yǐ zuò ，lǐu xīng hū yǔn kōng ","Tag":null,"Explanation":null,"English":null,"Sort":17,"Dynasty":"清"},{"Id":5366833,"Sentence":"宅桑仍索寞，庙柏自菁葱。","Rank":0,"PoetryId":null,"Pinyin":"zhái sāng réng suǒ mò ，miào bǎi zì jīng cōng ","Tag":null,"Explanation":null,"English":null,"Sort":18,"Dynasty":"清"},{"Id":5366834,"Sentence":"异地留祠宇，灵旗卷暮虹。","Rank":0,"PoetryId":null,"Pinyin":"yì 地lǐu cǐ yǔ ，lǐng qǐ juǎn mù hóng ","Tag":null,"Explanation":null,"English":null,"Sort":19,"Dynasty":"清"}]}