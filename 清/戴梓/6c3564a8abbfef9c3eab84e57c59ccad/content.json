{"Id":776096,"Title":"北镇庙立碑","Dynasty":"清","Author":"戴梓","Context":"帝里钟佳气，医闾望郁葱。祁连青隐接，长白脉遥通。九邑分支细，三江引派瀜。秀来峰崱屴，翠倚麓隆崇。采玉琅玕异，芟茆芝朮芃。长松凌朔雪，飞瀑截秋虹。窜逸岩边鼬，孳生草际鸿。白云群窍湿，青霭四山笼。封锡昭文献，峥嵘大武功。祀承千祀上，名振八垓中。爵以王靡替，尊因镇建雄。位应俦岳渎，道不让崆峒。海立朝翻旭，沙惊夜度风。灵旗烟淡荡，天马电迷蒙。散雨田膏沃，吹晴物阜融。保疆环蓟北，守土福辽东。被泽民知感，酬庸荐合丰。时当逢圣节，报必首神聪。凤藻挥彤管，龙章出紫宫。关河传俎豆，台殿敞玲珑。额署金璀璨，碑标玉琢砻。恋宸霄汉近，拜笔古今空。铸铁坚堪并，锓冰润岂同。伊余甘委弃，幸老备胥工。摩迹虚惭术，披诚实抱衷。乾坤归位育，尧舜大涵洪。地肺轮居握，天心运在躬。平成倡力学，熙皞不忘戎。百辟欢鸣豫，三多祝效嵩。名山如不朽，万寿自无穷。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"6c3564a8abbfef9c3eab84e57c59ccad","Step":0,"Verses":[{"Id":5576983,"Sentence":"采玉琅玕异，芟茆芝朮芃。","Rank":0,"PoetryId":null,"Pinyin":"cǎi yù láng gān yì ，shān máo zhī shù péng ","Tag":null,"Explanation":null,"English":null,"Sort":4,"Dynasty":"清"},{"Id":5577008,"Sentence":"名山如不朽，万寿自无穷。","Rank":0,"PoetryId":null,"Pinyin":"mǐng shān rú bú xiu ，mò shòu zì mó qióng ","Tag":null,"Explanation":null,"English":null,"Sort":29,"Dynasty":"清"},{"Id":5576979,"Sentence":"帝里钟佳气，医闾望郁葱。","Rank":0,"PoetryId":null,"Pinyin":"dì li zhōng jiā qì ，yī lǘ wàng yù cōng ","Tag":null,"Explanation":null,"English":null,"Sort":0,"Dynasty":"清"},{"Id":5576980,"Sentence":"祁连青隐接，长白脉遥通。","Rank":0,"PoetryId":null,"Pinyin":"qǐ lián qīng yin jiē ，cháng bái mài yáo tōng ","Tag":null,"Explanation":null,"English":null,"Sort":1,"Dynasty":"清"},{"Id":5576981,"Sentence":"九邑分支细，三江引派瀜。","Rank":0,"PoetryId":null,"Pinyin":"jiu yì fēn zhī xì ，sān jiāng yin pā róng ","Tag":null,"Explanation":null,"English":null,"Sort":2,"Dynasty":"清"},{"Id":5576982,"Sentence":"秀来峰崱屴，翠倚麓隆崇。","Rank":0,"PoetryId":null,"Pinyin":"xìu lái fēng zè lì ，cuì yi lù lōng chóng ","Tag":null,"Explanation":null,"English":null,"Sort":3,"Dynasty":"清"},{"Id":5576984,"Sentence":"长松凌朔雪，飞瀑截秋虹。","Rank":0,"PoetryId":null,"Pinyin":"cháng sōng līng shuò xuě ，fēi bào jié qīu hóng ","Tag":null,"Explanation":null,"English":null,"Sort":5,"Dynasty":"清"},{"Id":5576985,"Sentence":"窜逸岩边鼬，孳生草际鸿。","Rank":0,"PoetryId":null,"Pinyin":"cuàn yì yán biān yòu ，zī shēng cǎo jì hóng ","Tag":null,"Explanation":null,"English":null,"Sort":6,"Dynasty":"清"},{"Id":5576986,"Sentence":"白云群窍湿，青霭四山笼。","Rank":0,"PoetryId":null,"Pinyin":"bái yún qún qiào shī ，qīng ǎi sì shān lóng ","Tag":null,"Explanation":null,"English":null,"Sort":7,"Dynasty":"清"},{"Id":5576987,"Sentence":"封锡昭文献，峥嵘大武功。","Rank":0,"PoetryId":null,"Pinyin":"fēng xī zhāo wén suō ，zhēng róng dà wǔ gōng ","Tag":null,"Explanation":null,"English":null,"Sort":8,"Dynasty":"清"},{"Id":5576988,"Sentence":"祀承千祀上，名振八垓中。","Rank":0,"PoetryId":null,"Pinyin":"sì chéng qiān sì shǎng ，mǐng zhèn bā gāi zhōng ","Tag":null,"Explanation":null,"English":null,"Sort":9,"Dynasty":"清"},{"Id":5576989,"Sentence":"爵以王靡替，尊因镇建雄。","Rank":0,"PoetryId":null,"Pinyin":"jué yi wáng mǐ tì ，zūn yīn zhēn jiàn xióng ","Tag":null,"Explanation":null,"English":null,"Sort":10,"Dynasty":"清"},{"Id":5576990,"Sentence":"位应俦岳渎，道不让崆峒。","Rank":0,"PoetryId":null,"Pinyin":"wèi yīng chóu yuè dú ，dāo bú ràng kōng dòng ","Tag":null,"Explanation":null,"English":null,"Sort":11,"Dynasty":"清"},{"Id":5576991,"Sentence":"海立朝翻旭，沙惊夜度风。","Rank":0,"PoetryId":null,"Pinyin":"hǎi lì cháo fān xù ，shā jīng yè dù fēng ","Tag":null,"Explanation":null,"English":null,"Sort":12,"Dynasty":"清"},{"Id":5576992,"Sentence":"灵旗烟淡荡，天马电迷蒙。","Rank":0,"PoetryId":null,"Pinyin":"lǐng qǐ yān dàn dàng ，tiān mǎ diàn mī mēng ","Tag":null,"Explanation":null,"English":null,"Sort":13,"Dynasty":"清"},{"Id":5576993,"Sentence":"散雨田膏沃，吹晴物阜融。","Rank":0,"PoetryId":null,"Pinyin":"sǎn yǔ tián gāo wò ，chuī qǐng wù fù róng ","Tag":null,"Explanation":null,"English":null,"Sort":14,"Dynasty":"清"},{"Id":5576994,"Sentence":"保疆环蓟北，守土福辽东。","Rank":0,"PoetryId":null,"Pinyin":"bǎo jiāng huán jì běi ，shǒu tǔ fú liáo dōng ","Tag":null,"Explanation":null,"English":null,"Sort":15,"Dynasty":"清"},{"Id":5576995,"Sentence":"被泽民知感，酬庸荐合丰。","Rank":0,"PoetryId":null,"Pinyin":"bèi zé mǐn zhī gǎn ，chóu yōng jiàn gě fēng ","Tag":null,"Explanation":null,"English":null,"Sort":16,"Dynasty":"清"},{"Id":5576996,"Sentence":"时当逢圣节，报必首神聪。","Rank":0,"PoetryId":null,"Pinyin":"shǐ dāng féng shèng jiē ，bào bì shǒu shén cōng ","Tag":null,"Explanation":null,"English":null,"Sort":17,"Dynasty":"清"},{"Id":5576997,"Sentence":"凤藻挥彤管，龙章出紫宫。","Rank":0,"PoetryId":null,"Pinyin":"fèng zǎo huī tóng guǎn ，lóng zhāng chū zi gōng ","Tag":null,"Explanation":null,"English":null,"Sort":18,"Dynasty":"清"},{"Id":5576998,"Sentence":"关河传俎豆，台殿敞玲珑。","Rank":0,"PoetryId":null,"Pinyin":"guān hé chuán zǔ dòu ，tāi diàn chǎng lǐng lóng ","Tag":null,"Explanation":null,"English":null,"Sort":19,"Dynasty":"清"},{"Id":5576999,"Sentence":"额署金璀璨，碑标玉琢砻。","Rank":0,"PoetryId":null,"Pinyin":"é shǔ jīn cui càn ，bēi biāo yù zhuó lóng ","Tag":null,"Explanation":null,"English":null,"Sort":20,"Dynasty":"清"},{"Id":5577000,"Sentence":"恋宸霄汉近，拜笔古今空。","Rank":0,"PoetryId":null,"Pinyin":"liàn chén xiāo hàn jìn ，bài bi gǔ jīn kōng ","Tag":null,"Explanation":null,"English":null,"Sort":21,"Dynasty":"清"},{"Id":5577001,"Sentence":"铸铁坚堪并，锓冰润岂同。","Rank":0,"PoetryId":null,"Pinyin":"zhù tiě jiān kān bīng ，qin bīng rùn qi tóng ","Tag":null,"Explanation":null,"English":null,"Sort":22,"Dynasty":"清"},{"Id":5577002,"Sentence":"伊余甘委弃，幸老备胥工。","Rank":0,"PoetryId":null,"Pinyin":"yī yú gān wēi qì ，xìng lǎo bèi xū gōng ","Tag":null,"Explanation":null,"English":null,"Sort":23,"Dynasty":"清"},{"Id":5577003,"Sentence":"摩迹虚惭术，披诚实抱衷。","Rank":0,"PoetryId":null,"Pinyin":"mā jì xū cán shù ，pī chéng shǐ bào zhōng ","Tag":null,"Explanation":null,"English":null,"Sort":24,"Dynasty":"清"},{"Id":5577004,"Sentence":"乾坤归位育，尧舜大涵洪。","Rank":0,"PoetryId":null,"Pinyin":"gān kūn guī wèi yō ，yáo shùn dà hán hóng ","Tag":null,"Explanation":null,"English":null,"Sort":25,"Dynasty":"清"},{"Id":5577005,"Sentence":"地肺轮居握，天心运在躬。","Rank":0,"PoetryId":null,"Pinyin":"地fèi lún jū wò ，tiān xīn yùn zài gōng ","Tag":null,"Explanation":null,"English":null,"Sort":26,"Dynasty":"清"},{"Id":5577006,"Sentence":"平成倡力学，熙皞不忘戎。","Rank":0,"PoetryId":null,"Pinyin":"pǐng chéng chàng lì xué ，xī hào bú wàng róng ","Tag":null,"Explanation":null,"English":null,"Sort":27,"Dynasty":"清"},{"Id":5577007,"Sentence":"百辟欢鸣豫，三多祝效嵩。","Rank":0,"PoetryId":null,"Pinyin":"bǎi bì huān mǐng yù ，sān duō zhù xiào sōng ","Tag":null,"Explanation":null,"English":null,"Sort":28,"Dynasty":"清"}]}