{"Id":778645,"Title":"上慎郡王二十四韵","Dynasty":"清","Author":"李锴","Context":"日月扶皇极，朝廷建大中。弼谐资卫叔，谟赞属姬公。钟鼎光仪肃，圭璋品节隆。应龙佐云雨，威凤下梧桐。天秩班群后，懿亲特总戎。爪牙深寄托，典礼异尊崇。儒术河间贵，文章子建雄。断丝三尺剑，破的九年弓。坛坫争推毂，诗书妙发矇。古怀端沕穆，盅器复谦冲。乐善嬉游简，怜才汲引工。布衣珠馆集，上客锦筵同。枚叟专能事，申公辟下风。雪霏毛颖湿，花落研池红。湫隘衡门底，尘沙贱子蒙。枯杨负膏泽，疲马策西东。卤碛留屯戍，宣房受土功。翾蠕无振作，天地有帡幪。白发衰情入，青袍壮志空。一经韦业废，旷野阮涂穷。细物迥偏照，虚声误大聪。谬承脩绠汲，拟使滞流通。蔼蔼先春草，栖栖伏渚鸿。抚心增感激，没齿荷昭融。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"26002d42b32c317e1105d7257a23a28d","Step":0,"Verses":[{"Id":5722995,"Sentence":"日月扶皇极，朝廷建大中。","Rank":0,"PoetryId":null,"Pinyin":"rì yuè fú huáng jǐ ，cháo tǐng jiàn dà zhōng ","Tag":null,"Explanation":null,"English":null,"Sort":0,"Dynasty":"清"},{"Id":5722996,"Sentence":"弼谐资卫叔，谟赞属姬公。","Rank":0,"PoetryId":null,"Pinyin":"bì xié zī wèi shū ，mó zàn shǔ jī gōng ","Tag":null,"Explanation":null,"English":null,"Sort":1,"Dynasty":"清"},{"Id":5722997,"Sentence":"钟鼎光仪肃，圭璋品节隆。","Rank":0,"PoetryId":null,"Pinyin":"zhōng ding guāng yǐ sù ，guī zhāng pin jiē lōng ","Tag":null,"Explanation":null,"English":null,"Sort":2,"Dynasty":"清"},{"Id":5722998,"Sentence":"应龙佐云雨，威凤下梧桐。","Rank":0,"PoetryId":null,"Pinyin":"yīng lóng zuǒ yún yǔ ，wēi fèng xià wú tóng ","Tag":null,"Explanation":null,"English":null,"Sort":3,"Dynasty":"清"},{"Id":5722999,"Sentence":"天秩班群后，懿亲特总戎。","Rank":0,"PoetryId":null,"Pinyin":"tiān zhì bān qún hòu ，yì qīn tè zǒng róng ","Tag":null,"Explanation":null,"English":null,"Sort":4,"Dynasty":"清"},{"Id":5723000,"Sentence":"爪牙深寄托，典礼异尊崇。","Rank":0,"PoetryId":null,"Pinyin":"zhǎo yá shēn jì tuō ，diǎn li yì zūn chóng ","Tag":null,"Explanation":null,"English":null,"Sort":5,"Dynasty":"清"},{"Id":5723001,"Sentence":"儒术河间贵，文章子建雄。","Rank":0,"PoetryId":null,"Pinyin":"rú shù hé jiān guì ，wén zhāng zi jiàn xióng ","Tag":null,"Explanation":null,"English":null,"Sort":6,"Dynasty":"清"},{"Id":5723002,"Sentence":"断丝三尺剑，破的九年弓。","Rank":0,"PoetryId":null,"Pinyin":"duàn sī sān chě jiàn ，pò 的jiu nián gōng ","Tag":null,"Explanation":null,"English":null,"Sort":7,"Dynasty":"清"},{"Id":5723003,"Sentence":"坛坫争推毂，诗书妙发矇。","Rank":0,"PoetryId":null,"Pinyin":"tán diàn zhēng tuī gū ，shī shū miào fā mēng ","Tag":null,"Explanation":null,"English":null,"Sort":8,"Dynasty":"清"},{"Id":5723004,"Sentence":"古怀端沕穆，盅器复谦冲。","Rank":0,"PoetryId":null,"Pinyin":"gǔ huái duān fū mù ，zhōng qì fù qiān chōng ","Tag":null,"Explanation":null,"English":null,"Sort":9,"Dynasty":"清"},{"Id":5723005,"Sentence":"乐善嬉游简，怜才汲引工。","Rank":0,"PoetryId":null,"Pinyin":"lè shàn xī yóu jiǎn ，lián cái jǐ yin gōng ","Tag":null,"Explanation":null,"English":null,"Sort":10,"Dynasty":"清"},{"Id":5723006,"Sentence":"布衣珠馆集，上客锦筵同。","Rank":0,"PoetryId":null,"Pinyin":"bù yī zhū guǎn jǐ ，shǎng kè jin yán tóng ","Tag":null,"Explanation":null,"English":null,"Sort":11,"Dynasty":"清"},{"Id":5723007,"Sentence":"枚叟专能事，申公辟下风。","Rank":0,"PoetryId":null,"Pinyin":"méi sǒu zhuān néng shì ，shēn gōng bì xià fēng ","Tag":null,"Explanation":null,"English":null,"Sort":12,"Dynasty":"清"},{"Id":5723008,"Sentence":"雪霏毛颖湿，花落研池红。","Rank":0,"PoetryId":null,"Pinyin":"xuě fēi máo ying shī ，huā là yán chǐ gōng ","Tag":null,"Explanation":null,"English":null,"Sort":13,"Dynasty":"清"},{"Id":5723009,"Sentence":"湫隘衡门底，尘沙贱子蒙。","Rank":0,"PoetryId":null,"Pinyin":"jiǎo ài héng mén 底，chén shā jiàn zi mēng ","Tag":null,"Explanation":null,"English":null,"Sort":14,"Dynasty":"清"},{"Id":5723010,"Sentence":"枯杨负膏泽，疲马策西东。","Rank":0,"PoetryId":null,"Pinyin":"kū yáng fù gāo zé ，pǐ mǎ cè xī dōng ","Tag":null,"Explanation":null,"English":null,"Sort":15,"Dynasty":"清"},{"Id":5723011,"Sentence":"卤碛留屯戍，宣房受土功。","Rank":0,"PoetryId":null,"Pinyin":"lǔ qì lǐu tún shù ，xuān fáng shòu tǔ gōng ","Tag":null,"Explanation":null,"English":null,"Sort":16,"Dynasty":"清"},{"Id":5723012,"Sentence":"翾蠕无振作，天地有帡幪。","Rank":0,"PoetryId":null,"Pinyin":"xuān rú mó zhèn zuō ，tiān 地yǒu pǐng méng ","Tag":null,"Explanation":null,"English":null,"Sort":17,"Dynasty":"清"},{"Id":5723013,"Sentence":"白发衰情入，青袍壮志空。","Rank":0,"PoetryId":null,"Pinyin":"bái fā cuī qǐng rù ，qīng páo zhuàng zhì kōng ","Tag":null,"Explanation":null,"English":null,"Sort":18,"Dynasty":"清"},{"Id":5723014,"Sentence":"一经韦业废，旷野阮涂穷。","Rank":0,"PoetryId":null,"Pinyin":"yī jīng wéi yè fèi ，kuàng yě ruǎn tú qióng ","Tag":null,"Explanation":null,"English":null,"Sort":19,"Dynasty":"清"},{"Id":5723015,"Sentence":"细物迥偏照，虚声误大聪。","Rank":0,"PoetryId":null,"Pinyin":"xì wù jiǒng piān zhào ，xū shēng wù dà cōng ","Tag":null,"Explanation":null,"English":null,"Sort":20,"Dynasty":"清"},{"Id":5723016,"Sentence":"谬承脩绠汲，拟使滞流通。","Rank":0,"PoetryId":null,"Pinyin":"mìu chéng xiāo gěng jǐ ，ni shi zhì lǐu tōng ","Tag":null,"Explanation":null,"English":null,"Sort":21,"Dynasty":"清"},{"Id":5723017,"Sentence":"蔼蔼先春草，栖栖伏渚鸿。","Rank":0,"PoetryId":null,"Pinyin":"ǎi ǎi xiān chūn cǎo ，qī qī fú zhǔ hóng ","Tag":null,"Explanation":null,"English":null,"Sort":22,"Dynasty":"清"},{"Id":5723018,"Sentence":"抚心增感激，没齿荷昭融。","Rank":0,"PoetryId":null,"Pinyin":"fǔ xīn zēng gǎn jī ，méi chi hé zhāo róng ","Tag":null,"Explanation":null,"English":null,"Sort":23,"Dynasty":"清"}]}