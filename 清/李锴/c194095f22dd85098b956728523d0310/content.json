{"Id":778707,"Title":"黄即生得小铜印其文曰李古物也戊午夏黄集我诗题我集且标印其上而解赠之以李归李符其氏也","Dynasty":"清","Author":"李锴","Context":"轩辕之李曰后土，六相因方各为辅。古人氏土或氏官，祖姓已先伯阳父。繄谁范金华我氏，篆势浑噩神媚妩。之江黄生颇嗜古，此印斓斑垂带组。授诗未已忽解赠，交深钜鹿无疑沮。有如故物一旦逢，我我周旋忘尔汝。噫吁嘻乾坤莽荡事交午，前谁为之后谁主。达人直作乌号观，得失何须辨荆楚。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c194095f22dd85098b956728523d0310","Step":0,"Verses":[{"Id":5723361,"Sentence":"轩辕之李曰后土，六相因方各为辅。","Rank":0,"PoetryId":null,"Pinyin":"xuān yuán zhī li yuē hòu tǔ ，lìu xiāng yīn fāng gě wéi fǔ ","Tag":null,"Explanation":null,"English":null,"Sort":0,"Dynasty":"清"},{"Id":5723362,"Sentence":"古人氏土或氏官，祖姓已先伯阳父。","Rank":0,"PoetryId":null,"Pinyin":"gǔ rén shì tǔ huò shì guān ，zǔ xìng yi xiān bǎi yáng fǔ ","Tag":null,"Explanation":null,"English":null,"Sort":1,"Dynasty":"清"},{"Id":5723363,"Sentence":"繄谁范金华我氏，篆势浑噩神媚妩。","Rank":0,"PoetryId":null,"Pinyin":"yī shéi fàn jīn huā wǒ shì ，zhuàn shì hún è shén mèi wǔ ","Tag":null,"Explanation":null,"English":null,"Sort":2,"Dynasty":"清"},{"Id":5723364,"Sentence":"之江黄生颇嗜古，此印斓斑垂带组。","Rank":0,"PoetryId":null,"Pinyin":"zhī jiāng huáng shēng pō shì gǔ ，ci yìn lán bān chuǐ dài zǔ ","Tag":null,"Explanation":null,"English":null,"Sort":3,"Dynasty":"清"},{"Id":5723365,"Sentence":"授诗未已忽解赠，交深钜鹿无疑沮。","Rank":0,"PoetryId":null,"Pinyin":"shòu shī wèi yi hū jiě zèng ，jiāo shēn jù lù mó yǐ jǔ ","Tag":null,"Explanation":null,"English":null,"Sort":4,"Dynasty":"清"},{"Id":5723366,"Sentence":"有如故物一旦逢，我我周旋忘尔汝。","Rank":0,"PoetryId":null,"Pinyin":"yǒu rú gù wù yī dàn féng ，wǒ wǒ zhōu xuán wàng ěr rǔ ","Tag":null,"Explanation":null,"English":null,"Sort":5,"Dynasty":"清"},{"Id":5723368,"Sentence":"达人直作乌号观，得失何须辨荆楚。","Rank":0,"PoetryId":null,"Pinyin":"dá rén zhǐ zuō wū háo guān ，dé shī hé xū biàn jīng chǔ ","Tag":null,"Explanation":null,"English":null,"Sort":7,"Dynasty":"清"},{"Id":5723367,"Sentence":"噫吁嘻乾坤莽荡事交午，前谁为之后谁主。","Rank":0,"PoetryId":null,"Pinyin":"yī xū xī gān kūn mǎng dàng shì jiāo wǔ ，qián shéi wéi zhī hòu shéi zhǔ ","Tag":null,"Explanation":null,"English":null,"Sort":6,"Dynasty":"清"}]}