{"Id":778702,"Title":"读先太傅宁远伯传敬赋长律十四韵","Dynasty":"清","Author":"李锴","Context":"有汉推猿臂，前朝重虎臣。茧丝宁作障，执秩足其民。半壁凭榰柱，群陬失抚循。蛮氛裁左戢，羌事复西论。雷火先声疾，乾坤血战频。竞传边立靖，敢信策称神。维嬖疑诛赏，论功屡屈伸。直将成贝锦，谁肯恤劳薪。献纳更三相，权衡赖一人。廉颇容善饭，新息偶全身。异代山河改，王家典籍新。语方崇起剪，名竟躐甘陈。小子诚无赖，穷年不自振。匣中遗故剑，每夜泣风尘。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"10e5f9d11de87eaa2e4f6ed3fc2fcb91","Step":0,"Verses":[{"Id":5723331,"Sentence":"有汉推猿臂，前朝重虎臣。","Rank":0,"PoetryId":null,"Pinyin":"yǒu hàn tuī yuán 臂，qián cháo chóng hū chén ","Tag":null,"Explanation":null,"English":null,"Sort":0,"Dynasty":"清"},{"Id":5723332,"Sentence":"茧丝宁作障，执秩足其民。","Rank":0,"PoetryId":null,"Pinyin":"jiǎn sī nǐng zuō zhàng ，zhǐ zhì zú jī mǐn ","Tag":null,"Explanation":null,"English":null,"Sort":1,"Dynasty":"清"},{"Id":5723333,"Sentence":"半壁凭榰柱，群陬失抚循。","Rank":0,"PoetryId":null,"Pinyin":"bàn bì pǐng zhī zhù ，qún zōu shī fǔ xún ","Tag":null,"Explanation":null,"English":null,"Sort":2,"Dynasty":"清"},{"Id":5723334,"Sentence":"蛮氛裁左戢，羌事复西论。","Rank":0,"PoetryId":null,"Pinyin":"mán fēn cái zuǒ jǐ ，qiāng shì fù xī lún ","Tag":null,"Explanation":null,"English":null,"Sort":3,"Dynasty":"清"},{"Id":5723335,"Sentence":"雷火先声疾，乾坤血战频。","Rank":0,"PoetryId":null,"Pinyin":"léi huǒ xiān shēng jǐ ，gān kūn xiě zhàn pǐn ","Tag":null,"Explanation":null,"English":null,"Sort":4,"Dynasty":"清"},{"Id":5723336,"Sentence":"竞传边立靖，敢信策称神。","Rank":0,"PoetryId":null,"Pinyin":"jìng chuán biān lì jìng ，gǎn xìn cè chèn shén ","Tag":null,"Explanation":null,"English":null,"Sort":5,"Dynasty":"清"},{"Id":5723337,"Sentence":"维嬖疑诛赏，论功屡屈伸。","Rank":0,"PoetryId":null,"Pinyin":"wéi bì yǐ zhū shǎng ，lún gōng lǚ qū shēn ","Tag":null,"Explanation":null,"English":null,"Sort":6,"Dynasty":"清"},{"Id":5723338,"Sentence":"直将成贝锦，谁肯恤劳薪。","Rank":0,"PoetryId":null,"Pinyin":"zhǐ jiāng chéng bèi jin ，shéi kěn xù láo xīn ","Tag":null,"Explanation":null,"English":null,"Sort":7,"Dynasty":"清"},{"Id":5723339,"Sentence":"献纳更三相，权衡赖一人。","Rank":0,"PoetryId":null,"Pinyin":"suō nà gēng sān xiāng ，quán héng lài yī rén ","Tag":null,"Explanation":null,"English":null,"Sort":8,"Dynasty":"清"},{"Id":5723340,"Sentence":"廉颇容善饭，新息偶全身。","Rank":0,"PoetryId":null,"Pinyin":"lián pō róng shàn fàn ，xīn xī ǒu quán shēn ","Tag":null,"Explanation":null,"English":null,"Sort":9,"Dynasty":"清"},{"Id":5723341,"Sentence":"异代山河改，王家典籍新。","Rank":0,"PoetryId":null,"Pinyin":"yì dài shān hé gǎi ，wáng gū diǎn jǐ xīn ","Tag":null,"Explanation":null,"English":null,"Sort":10,"Dynasty":"清"},{"Id":5723342,"Sentence":"语方崇起剪，名竟躐甘陈。","Rank":0,"PoetryId":null,"Pinyin":"yǔ fāng chóng qi jiǎn ，mǐng jìng liè gān chén ","Tag":null,"Explanation":null,"English":null,"Sort":11,"Dynasty":"清"},{"Id":5723343,"Sentence":"小子诚无赖，穷年不自振。","Rank":0,"PoetryId":null,"Pinyin":"xiǎo zi chéng mó lài ，qióng nián bú zì zhèn ","Tag":null,"Explanation":null,"English":null,"Sort":12,"Dynasty":"清"},{"Id":5723344,"Sentence":"匣中遗故剑，每夜泣风尘。","Rank":0,"PoetryId":null,"Pinyin":"xiá zhōng wèi gù jiàn ，měi yè qì fēng chén ","Tag":null,"Explanation":null,"English":null,"Sort":13,"Dynasty":"清"}]}