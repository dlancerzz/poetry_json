{"Id":778736,"Title":"晚菘行赠石堂慎上人","Dynasty":"清","Author":"李锴","Context":"石堂上人能种菘，种菘不与寻常同。丰根大叶厚其里，凌跞百蔌维君宗。坟卢助骨云助气，乳泉饱沃真香秾。肤凝秋雪薄寒入，心敛石蜜微甘充。齿牙迎击了无物，厥滓作梗犹凡庸。迩来武遂产此种，十本入韨千钱空。乃知树艺贵以性，斯土协洽还丰茸。空山野老病脾泻，不谓得此供朝饔。倾盘下箸不惜尽，屠门大嚼乌足雄。养终吾老终藉汝，上人慎勿疑周颙。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"5537488d63e0311bd99ddd1afa50fa1b","Step":0,"Verses":[{"Id":5723472,"Sentence":"石堂上人能种菘，种菘不与寻常同。","Rank":0,"PoetryId":null,"Pinyin":"dàn táng shǎng rén néng chóng sōng ，chóng sōng bú yú xún cháng tóng ","Tag":null,"Explanation":null,"English":null,"Sort":0,"Dynasty":"清"},{"Id":5723473,"Sentence":"丰根大叶厚其里，凌跞百蔌维君宗。","Rank":0,"PoetryId":null,"Pinyin":"fēng gēn dà xié hòu jī li ，līng lì bǎi sù wéi jūn zōng ","Tag":null,"Explanation":null,"English":null,"Sort":1,"Dynasty":"清"},{"Id":5723474,"Sentence":"坟卢助骨云助气，乳泉饱沃真香秾。","Rank":0,"PoetryId":null,"Pinyin":"fén lú zhù gū yún zhù qì ，rǔ quán bǎo wò zhēn xiāng nóng ","Tag":null,"Explanation":null,"English":null,"Sort":2,"Dynasty":"清"},{"Id":5723475,"Sentence":"肤凝秋雪薄寒入，心敛石蜜微甘充。","Rank":0,"PoetryId":null,"Pinyin":"fū nǐng qīu xuě báo hán rù ，xīn liǎn dàn mì wēi gān chōng ","Tag":null,"Explanation":null,"English":null,"Sort":3,"Dynasty":"清"},{"Id":5723476,"Sentence":"齿牙迎击了无物，厥滓作梗犹凡庸。","Rank":0,"PoetryId":null,"Pinyin":"chi yá yǐng jī 了mó wù ，jué zi zuō gěng yóu fán yōng ","Tag":null,"Explanation":null,"English":null,"Sort":4,"Dynasty":"清"},{"Id":5723477,"Sentence":"迩来武遂产此种，十本入韨千钱空。","Rank":0,"PoetryId":null,"Pinyin":"ěr lái wǔ suǐ chǎn ci chóng ，shǐ běn rù fú qiān qián kōng ","Tag":null,"Explanation":null,"English":null,"Sort":5,"Dynasty":"清"},{"Id":5723478,"Sentence":"乃知树艺贵以性，斯土协洽还丰茸。","Rank":0,"PoetryId":null,"Pinyin":"nǎi zhī shù yì guì yi xìng ，sī tǔ xié qià hái fēng rōng ","Tag":null,"Explanation":null,"English":null,"Sort":6,"Dynasty":"清"},{"Id":5723479,"Sentence":"空山野老病脾泻，不谓得此供朝饔。","Rank":0,"PoetryId":null,"Pinyin":"kōng shān yě lǎo bìng pǐ xiè ，bú wèi dé ci gōng cháo yōng ","Tag":null,"Explanation":null,"English":null,"Sort":7,"Dynasty":"清"},{"Id":5723480,"Sentence":"倾盘下箸不惜尽，屠门大嚼乌足雄。","Rank":0,"PoetryId":null,"Pinyin":"qīng pán xià zhù bú xī jin ，tú mén dà jiáo wū zú xióng ","Tag":null,"Explanation":null,"English":null,"Sort":8,"Dynasty":"清"},{"Id":5723481,"Sentence":"养终吾老终藉汝，上人慎勿疑周颙。","Rank":0,"PoetryId":null,"Pinyin":"yǎng zhōng wú lǎo zhōng jǐ rǔ ，shǎng rén shèn wù yǐ zhōu yóng ","Tag":null,"Explanation":null,"English":null,"Sort":9,"Dynasty":"清"}]}