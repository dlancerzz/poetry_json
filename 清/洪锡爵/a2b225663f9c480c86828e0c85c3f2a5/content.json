{"Id":809301,"Title":"八里河决阻赋","Dynasty":"清","Author":"洪锡爵","Context":"无边风浪莽西来，滚滚黄流一线开。千里土鳞原上起，几行泽雁雨中哀。飘零我亦同萍梗，生聚谁怜遍草莱。独向荒邱时极目，弥漫何处是春台。天风挟浪舞阳侯，夜火昏黄雨不收。一带荒村三面水，几株衰柳四围秋。何堪野哭客中听，无限涛声枕畔流。坐起挑灯眠未得，明朝重问打鱼舟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a2b225663f9c480c86828e0c85c3f2a5","Step":0,"Verses":[{"Id":5453655,"Sentence":"无边风浪莽西来，滚滚黄流一线开。","Rank":0,"PoetryId":null,"Pinyin":"mó biān fēng làng mǎng xī lái ，gǔn gǔn huáng lǐu yī xiàn kāi ","Tag":null,"Explanation":null,"English":null,"Sort":0,"Dynasty":"清"},{"Id":5453656,"Sentence":"千里土鳞原上起，几行泽雁雨中哀。","Rank":0,"PoetryId":null,"Pinyin":"qiān li tǔ lǐn yuán shǎng qi ，jī háng zé yàn yǔ zhōng āi ","Tag":null,"Explanation":null,"English":null,"Sort":1,"Dynasty":"清"},{"Id":5453657,"Sentence":"飘零我亦同萍梗，生聚谁怜遍草莱。","Rank":0,"PoetryId":null,"Pinyin":"piāo lǐng wǒ yì tóng pǐng gěng ，shēng jù shéi lián biàn cǎo lái ","Tag":null,"Explanation":null,"English":null,"Sort":2,"Dynasty":"清"},{"Id":5453658,"Sentence":"独向荒邱时极目，弥漫何处是春台。","Rank":0,"PoetryId":null,"Pinyin":"dú xiàng huāng qīu shǐ jǐ mù ，mǐ màn hé chǔ shì chūn tāi ","Tag":null,"Explanation":null,"English":null,"Sort":3,"Dynasty":"清"},{"Id":5453659,"Sentence":"天风挟浪舞阳侯，夜火昏黄雨不收。","Rank":0,"PoetryId":null,"Pinyin":"tiān fēng jiā làng wǔ yáng hóu ，yè huǒ hūn huáng yǔ bú shōu ","Tag":null,"Explanation":null,"English":null,"Sort":4,"Dynasty":"清"},{"Id":5453660,"Sentence":"一带荒村三面水，几株衰柳四围秋。","Rank":0,"PoetryId":null,"Pinyin":"yī dài huāng cūn sān miàn shui ，jī zhū cuī liu sì wéi qīu ","Tag":null,"Explanation":null,"English":null,"Sort":5,"Dynasty":"清"},{"Id":5453661,"Sentence":"何堪野哭客中听，无限涛声枕畔流。","Rank":0,"PoetryId":null,"Pinyin":"hé kān yě kū kè zhōng tīng ，mó xiàn tāo shēng zhěn pàn lǐu ","Tag":null,"Explanation":null,"English":null,"Sort":6,"Dynasty":"清"},{"Id":5453662,"Sentence":"坐起挑灯眠未得，明朝重问打鱼舟。","Rank":0,"PoetryId":null,"Pinyin":"zuò qi tiāo dēng mián wèi dé ，mǐng cháo chóng wèn dá yú zhōu ","Tag":null,"Explanation":null,"English":null,"Sort":7,"Dynasty":"清"}]}