{"Id":739699,"Title":"自题国朝诗铎","Dynasty":"清","Author":"张应昌","Context":"吾儒吐言辞，于世期有济。岂徒累篇牍，月露风云字。乐府爱香山，陈事比贾谊。诗史称少陵，《三别》与《三吏》。文昌仲初俦，歌行亦其类。上德宣忠孝，下情通讽刺。闻者足警戒，言者无罪戾。箴诵师蒙职，兴观惩劝义。圣代求昌言，交儆励图治。咨诹拾阙遗，拜献补偏敝。惜哉充栋编，纷若散珠碎。不免闻见遗，曷资韦弦佩。披拣集众益，民生暨吏事。以充铭座词，以为采风备。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"affc0e82d1c29b4df08d5f1505d4ce2d","Step":0,"Verses":[{"Id":5409583,"Sentence":"吾儒吐言辞，于世期有济。","Rank":0,"PoetryId":null,"Pinyin":"wú rú tǔ yán cǐ ，yú shì jī yǒu ji ","Tag":null,"Explanation":null,"English":null,"Sort":0,"Dynasty":"清"},{"Id":5409584,"Sentence":"岂徒累篇牍，月露风云字。","Rank":0,"PoetryId":null,"Pinyin":"qi tú léi piān dú ，yuè lòu fēng yún zì ","Tag":null,"Explanation":null,"English":null,"Sort":1,"Dynasty":"清"},{"Id":5409585,"Sentence":"乐府爱香山，陈事比贾谊。","Rank":0,"PoetryId":null,"Pinyin":"lè fǔ ài xiāng shān ，chén shì bi gǔ yì ","Tag":null,"Explanation":null,"English":null,"Sort":2,"Dynasty":"清"},{"Id":5409586,"Sentence":"诗史称少陵，《三别》与《三吏》。","Rank":0,"PoetryId":null,"Pinyin":"shī shi chèn shǎo lǐng ，《sān bié 》yú 《sān lì 》","Tag":null,"Explanation":null,"English":null,"Sort":3,"Dynasty":"清"},{"Id":5409587,"Sentence":"文昌仲初俦，歌行亦其类。","Rank":0,"PoetryId":null,"Pinyin":"wén chāng zhòng chū chóu ，gē háng yì jī lèi ","Tag":null,"Explanation":null,"English":null,"Sort":4,"Dynasty":"清"},{"Id":5409588,"Sentence":"上德宣忠孝，下情通讽刺。","Rank":0,"PoetryId":null,"Pinyin":"shǎng dé xuān zhōng xiào ，xià qǐng tōng fěng cī ","Tag":null,"Explanation":null,"English":null,"Sort":5,"Dynasty":"清"},{"Id":5409589,"Sentence":"闻者足警戒，言者无罪戾。","Rank":0,"PoetryId":null,"Pinyin":"wén zhě zú jing jiè ，yán zhě mó zuì lì ","Tag":null,"Explanation":null,"English":null,"Sort":6,"Dynasty":"清"},{"Id":5409590,"Sentence":"箴诵师蒙职，兴观惩劝义。","Rank":0,"PoetryId":null,"Pinyin":"zhēn sòng shī mēng zhǐ ，xīng guān chéng quàn yǐ ","Tag":null,"Explanation":null,"English":null,"Sort":7,"Dynasty":"清"},{"Id":5409591,"Sentence":"圣代求昌言，交儆励图治。","Rank":0,"PoetryId":null,"Pinyin":"shèng dài qǐu chāng yán ，jiāo jing lì tú zhì ","Tag":null,"Explanation":null,"English":null,"Sort":8,"Dynasty":"清"},{"Id":5409592,"Sentence":"咨诹拾阙遗，拜献补偏敝。","Rank":0,"PoetryId":null,"Pinyin":"zī zōu shè quē wèi ，bài suō bǔ piān bì ","Tag":null,"Explanation":null,"English":null,"Sort":9,"Dynasty":"清"},{"Id":5409593,"Sentence":"惜哉充栋编，纷若散珠碎。","Rank":0,"PoetryId":null,"Pinyin":"xī zāi chōng dòng biān ，fēn rě sǎn zhū suì ","Tag":null,"Explanation":null,"English":null,"Sort":10,"Dynasty":"清"},{"Id":5409594,"Sentence":"不免闻见遗，曷资韦弦佩。","Rank":0,"PoetryId":null,"Pinyin":"bú miǎn wén jiàn wèi ，hé zī wéi xián pèi ","Tag":null,"Explanation":null,"English":null,"Sort":11,"Dynasty":"清"},{"Id":5409595,"Sentence":"披拣集众益，民生暨吏事。","Rank":0,"PoetryId":null,"Pinyin":"pī jiǎn jǐ zhòng yì ，mǐn shēng jì lì shì ","Tag":null,"Explanation":null,"English":null,"Sort":12,"Dynasty":"清"},{"Id":5409596,"Sentence":"以充铭座词，以为采风备。","Rank":0,"PoetryId":null,"Pinyin":"yi chōng mǐng zuò cǐ ，yi wéi cǎi fēng bèi ","Tag":null,"Explanation":null,"English":null,"Sort":13,"Dynasty":"清"}]}