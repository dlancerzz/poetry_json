{"Id":733856,"Title":"竹塘老姆行","Dynasty":"清","Author":"包彬","Context":"竹塘春好花映闾，花边游女纷琼琚。玉叶金枝一老姆，蓬首不整衣无袽。在昔天崇盛藩府，王子分茅镇南土。如花之女天人俦，清矑横列修眉妩。晓日吹笙叫凤皇，晚窗罢绣调鹦鹉。皇孙择婿鄙豪华，但选人龙与文虎。宣州谭生英妙姿，笔底掣电风雷驰。朝为千诗暮百赋，元气湿楮何淋漓。皇孙一见叹奇绝，画屏当昼牵红丝。参佐风流宾客盛，谭生掞藻满座靡。楼头指日骑双凤，鼙鼓惊人隔鸳梦。流离展转为俘囚，穷鳞眼看釜底游，幸遇将军不好武，闻道能诗色乃柔。笑指梅花赋百首，诗成当以不死酬。口号不待八叉就，词源浩如三峡流。侍史代书欲腕脱，高座惊读快拍浮。笔阵扫开剑铓利，惊鱼掉鬐倏脱钩。痛定徐思更惨绝，平台旧馆余残血。红颜一去断音尘，半镜怀藏苦难说。绝域穷乡独往还，月轮几遍看圆缺。月缺果然还复圆，相逢喜剧翻悲切。定情正值梅花开，金炉那用沈檀爇。百首新篇歌撒帐，流苏夜夜霏香雪。莫将铅泪哭铜驼，生死因缘重缔结。星移物换几度春，帘前燕子怨家贫。奉诚非复马家宅，东来卜筑江之滨。行歌憔悴不求仕，碌碌饥驱越与秦。丰容一别一回改，闺中鸦鬓看堆银。当时镂玉嫌钗重，此日裁裙喜布新。御穷老去操箕帚，王姬能作民间妇。持门辛苦守良人，嘉偶到头非怨偶。歌楼无树碧云遥，旧梦依依乌鹊桥。莫把残诗重索笑，落梅万点付风飘。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"3e953b93c64e7bbad811f041002cc84f","Step":0,"Verses":[{"Id":5491446,"Sentence":"竹塘春好花映闾，花边游女纷琼琚。","Rank":0,"PoetryId":null,"Pinyin":"zhú táng chūn hǎo huā yìng lǘ ，huā biān yóu nǚ fēn qióng jū ","Tag":null,"Explanation":null,"English":null,"Sort":0,"Dynasty":"清"},{"Id":5491448,"Sentence":"在昔天崇盛藩府，王子分茅镇南土。","Rank":0,"PoetryId":null,"Pinyin":"zài xī tiān chóng chéng fān fǔ ，wáng zi fēn máo zhēn nā tǔ ","Tag":null,"Explanation":null,"English":null,"Sort":2,"Dynasty":"清"},{"Id":5491449,"Sentence":"如花之女天人俦，清矑横列修眉妩。","Rank":0,"PoetryId":null,"Pinyin":"rú huā zhī nǚ tiān rén chóu ，qīng lú héng liè xīu méi wǔ ","Tag":null,"Explanation":null,"English":null,"Sort":3,"Dynasty":"清"},{"Id":5491450,"Sentence":"晓日吹笙叫凤皇，晚窗罢绣调鹦鹉。","Rank":0,"PoetryId":null,"Pinyin":"xiǎo rì chuī shēng jiào fèng huáng ，wǎn chuāng bā xìu diào yīng wǔ ","Tag":null,"Explanation":null,"English":null,"Sort":4,"Dynasty":"清"},{"Id":5491451,"Sentence":"皇孙择婿鄙豪华，但选人龙与文虎。","Rank":0,"PoetryId":null,"Pinyin":"huáng sūn zé xù bi háo huā ，dàn shuā rén lóng yú wén hū ","Tag":null,"Explanation":null,"English":null,"Sort":5,"Dynasty":"清"},{"Id":5491452,"Sentence":"宣州谭生英妙姿，笔底掣电风雷驰。","Rank":0,"PoetryId":null,"Pinyin":"xuān zhōu tán shēng yīng miào zī ，bi 底chè diàn fēng léi chǐ ","Tag":null,"Explanation":null,"English":null,"Sort":6,"Dynasty":"清"},{"Id":5491453,"Sentence":"朝为千诗暮百赋，元气湿楮何淋漓。","Rank":0,"PoetryId":null,"Pinyin":"cháo wéi qiān shī mù bǎi fù ，yuán qì shī chǔ hé līn lǐ ","Tag":null,"Explanation":null,"English":null,"Sort":7,"Dynasty":"清"},{"Id":5491454,"Sentence":"皇孙一见叹奇绝，画屏当昼牵红丝。","Rank":0,"PoetryId":null,"Pinyin":"huáng sūn yī jiàn tàn jī jué ，huà bīng dāng zhòu qiān gōng sī ","Tag":null,"Explanation":null,"English":null,"Sort":8,"Dynasty":"清"},{"Id":5491455,"Sentence":"参佐风流宾客盛，谭生掞藻满座靡。","Rank":0,"PoetryId":null,"Pinyin":"cān zuǒ fēng lǐu bīn kè chéng ，tán shēng shàn zǎo mǎn zuò mǐ ","Tag":null,"Explanation":null,"English":null,"Sort":9,"Dynasty":"清"},{"Id":5491456,"Sentence":"楼头指日骑双凤，鼙鼓惊人隔鸳梦。","Rank":0,"PoetryId":null,"Pinyin":"lóu tóu zhi rì jì shuāng fèng ，pǐ gǔ jīng rén gé yuān mèng ","Tag":null,"Explanation":null,"English":null,"Sort":10,"Dynasty":"清"},{"Id":5491457,"Sentence":"流离展转为俘囚，穷鳞眼看釜底游，幸遇将军不好武，闻道能诗色乃柔。","Rank":0,"PoetryId":null,"Pinyin":"lǐu lǐ zhǎn zhuǎi wéi fú qǐu ，qióng lǐn yǎn kān fǔ 底yóu ，xìng yù jiāng jūn bú hǎo wǔ ，wén dāo néng shī sè nǎi róu ","Tag":null,"Explanation":null,"English":null,"Sort":11,"Dynasty":"清"},{"Id":5491459,"Sentence":"口号不待八叉就，词源浩如三峡流。","Rank":0,"PoetryId":null,"Pinyin":"kǒu háo bú dāi bā chā jìu ，cǐ yuán hào rú sān xiá lǐu ","Tag":null,"Explanation":null,"English":null,"Sort":13,"Dynasty":"清"},{"Id":5491460,"Sentence":"侍史代书欲腕脱，高座惊读快拍浮。","Rank":0,"PoetryId":null,"Pinyin":"shì shi dài shū yù wàn tuō ，gāo zuò jīng dòu kuài pāi fú ","Tag":null,"Explanation":null,"English":null,"Sort":14,"Dynasty":"清"},{"Id":5491461,"Sentence":"笔阵扫开剑铓利，惊鱼掉鬐倏脱钩。","Rank":0,"PoetryId":null,"Pinyin":"bi zhèn sǎo kāi jiàn máng lì ，jīng yú diào qǐ shū tuō gōu ","Tag":null,"Explanation":null,"English":null,"Sort":15,"Dynasty":"清"},{"Id":5491462,"Sentence":"痛定徐思更惨绝，平台旧馆余残血。","Rank":0,"PoetryId":null,"Pinyin":"tòng dìng xú sāi gēng cǎn jué ，pǐng tāi jìu guǎn yú cán xiě ","Tag":null,"Explanation":null,"English":null,"Sort":16,"Dynasty":"清"},{"Id":5491463,"Sentence":"红颜一去断音尘，半镜怀藏苦难说。","Rank":0,"PoetryId":null,"Pinyin":"gōng yán yī qù duàn yīn chén ，bàn jìng huái cáng kǔ nán shuì ","Tag":null,"Explanation":null,"English":null,"Sort":17,"Dynasty":"清"},{"Id":5491464,"Sentence":"绝域穷乡独往还，月轮几遍看圆缺。","Rank":0,"PoetryId":null,"Pinyin":"jué yù qióng xiāng dú wǎng hái ，yuè lún jī biàn kān yuán quē ","Tag":null,"Explanation":null,"English":null,"Sort":18,"Dynasty":"清"},{"Id":5491466,"Sentence":"定情正值梅花开，金炉那用沈檀爇。","Rank":0,"PoetryId":null,"Pinyin":"dìng qǐng zhēng zhǐ méi huā kāi ，jīn lú nā yòng shěn tán ruò ","Tag":null,"Explanation":null,"English":null,"Sort":20,"Dynasty":"清"},{"Id":5491467,"Sentence":"百首新篇歌撒帐，流苏夜夜霏香雪。","Rank":0,"PoetryId":null,"Pinyin":"bǎi shǒu xīn piān gē sā zhàng ，lǐu sū yè yè fēi xiāng xuě ","Tag":null,"Explanation":null,"English":null,"Sort":21,"Dynasty":"清"},{"Id":5491468,"Sentence":"莫将铅泪哭铜驼，生死因缘重缔结。","Rank":0,"PoetryId":null,"Pinyin":"mò jiāng qiān lèi kū tóng tuó ，shēng si yīn yuán chóng dì jiē ","Tag":null,"Explanation":null,"English":null,"Sort":22,"Dynasty":"清"},{"Id":5491469,"Sentence":"星移物换几度春，帘前燕子怨家贫。","Rank":0,"PoetryId":null,"Pinyin":"xīng yǐ wù huàn jī dù chūn ，lián qián yān zi yuàn gū pǐn ","Tag":null,"Explanation":null,"English":null,"Sort":23,"Dynasty":"清"},{"Id":5491470,"Sentence":"奉诚非复马家宅，东来卜筑江之滨。","Rank":0,"PoetryId":null,"Pinyin":"fèng chéng fēi fù mǎ gū zhái ，dōng lái 卜zhú jiāng zhī bīn ","Tag":null,"Explanation":null,"English":null,"Sort":24,"Dynasty":"清"},{"Id":5491471,"Sentence":"行歌憔悴不求仕，碌碌饥驱越与秦。","Rank":0,"PoetryId":null,"Pinyin":"háng gē qiáo cuì bú qǐu shì ，lìu lìu jī qū yuè yú qǐn ","Tag":null,"Explanation":null,"English":null,"Sort":25,"Dynasty":"清"},{"Id":5491472,"Sentence":"丰容一别一回改，闺中鸦鬓看堆银。","Rank":0,"PoetryId":null,"Pinyin":"fēng róng yī bié yī huǐ gǎi ，guī zhōng yā bìn kān duī yǐn ","Tag":null,"Explanation":null,"English":null,"Sort":26,"Dynasty":"清"},{"Id":5491473,"Sentence":"当时镂玉嫌钗重，此日裁裙喜布新。","Rank":0,"PoetryId":null,"Pinyin":"dāng shǐ lòu yù xián chāi chóng ，ci rì cái qún xi bù xīn ","Tag":null,"Explanation":null,"English":null,"Sort":27,"Dynasty":"清"},{"Id":5491474,"Sentence":"御穷老去操箕帚，王姬能作民间妇。","Rank":0,"PoetryId":null,"Pinyin":"yù qióng lǎo qù cāo jī zhǒu ，wáng jī néng zuō mǐn jiān fù ","Tag":null,"Explanation":null,"English":null,"Sort":28,"Dynasty":"清"},{"Id":5491475,"Sentence":"持门辛苦守良人，嘉偶到头非怨偶。","Rank":0,"PoetryId":null,"Pinyin":"chǐ mén xīn kǔ shǒu liáng rén ，jiā ǒu dào tóu fēi yuàn ǒu ","Tag":null,"Explanation":null,"English":null,"Sort":29,"Dynasty":"清"},{"Id":5491476,"Sentence":"歌楼无树碧云遥，旧梦依依乌鹊桥。","Rank":0,"PoetryId":null,"Pinyin":"gē lóu mó shù bì yún yáo ，jìu mèng yī yī wū què qiáo ","Tag":null,"Explanation":null,"English":null,"Sort":30,"Dynasty":"清"},{"Id":5491447,"Sentence":"玉叶金枝一老姆，蓬首不整衣无袽。","Rank":0,"PoetryId":null,"Pinyin":"yù xié jīn zhī yī lǎo mǔ ，péng shǒu bú zhěng yī mó rú ","Tag":null,"Explanation":null,"English":null,"Sort":1,"Dynasty":"清"},{"Id":5491458,"Sentence":"笑指梅花赋百首，诗成当以不死酬。","Rank":0,"PoetryId":null,"Pinyin":"xiào zhi méi huā fù bǎi shǒu ，shī chéng dāng yi bú si chóu ","Tag":null,"Explanation":null,"English":null,"Sort":12,"Dynasty":"清"},{"Id":5491465,"Sentence":"月缺果然还复圆，相逢喜剧翻悲切。","Rank":0,"PoetryId":null,"Pinyin":"yuè quē guǒ rán hái fù yuán ，xiāng féng xi jù fān bēi qiē ","Tag":null,"Explanation":null,"English":null,"Sort":19,"Dynasty":"清"},{"Id":5491477,"Sentence":"莫把残诗重索笑，落梅万点付风飘。","Rank":0,"PoetryId":null,"Pinyin":"mò bǎ cán shī chóng suǒ xiào ，là méi mò diǎn fù fēng piāo ","Tag":null,"Explanation":null,"English":null,"Sort":31,"Dynasty":"清"}]}