{"Id":705992,"Title":"感遇十八首 其十","Dynasty":"清","Author":"陈子升","Context":"昔我思遐方，诘曲赴羊肠。猛虎嗥我前，山魈窥我旁。风沙乱耳目，荆棘牵衣裳。一行复九憩，中道正彷徨。积岁望歧路，潸然中自伤。焉知有云术，大鸟何翱翔。非逢羡门子，尘土空摧藏。君今从我游，一举横八荒。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"09acf46266e11b43bc4df9255b00200a","Step":0,"Verses":[{"Id":5838692,"Sentence":"积岁望歧路，潸然中自伤。","Rank":0,"PoetryId":null,"Pinyin":"jī suì wàng qǐ lù ，shān rán zhōng zì shāng ","Tag":null,"Explanation":null,"English":null,"Sort":4,"Dynasty":"清"},{"Id":5838688,"Sentence":"昔我思遐方，诘曲赴羊肠。","Rank":0,"PoetryId":null,"Pinyin":"xī wǒ sāi xiá fāng ，jié qū fù yáng cháng ","Tag":null,"Explanation":null,"English":null,"Sort":0,"Dynasty":"清"},{"Id":5838689,"Sentence":"猛虎嗥我前，山魈窥我旁。","Rank":0,"PoetryId":null,"Pinyin":"měng hū háo wǒ qián ，shān xiāo kuī wǒ páng ","Tag":null,"Explanation":null,"English":null,"Sort":1,"Dynasty":"清"},{"Id":5838690,"Sentence":"风沙乱耳目，荆棘牵衣裳。","Rank":0,"PoetryId":null,"Pinyin":"fēng shā luàn ěr mù ，jīng jǐ qiān yī cháng ","Tag":null,"Explanation":null,"English":null,"Sort":2,"Dynasty":"清"},{"Id":5838691,"Sentence":"一行复九憩，中道正彷徨。","Rank":0,"PoetryId":null,"Pinyin":"yī háng fù jiu qì ，zhōng dāo zhēng fǎng huáng ","Tag":null,"Explanation":null,"English":null,"Sort":3,"Dynasty":"清"},{"Id":5838693,"Sentence":"焉知有云术，大鸟何翱翔。","Rank":0,"PoetryId":null,"Pinyin":"yān zhī yǒu yún shù ，dà diǎo hé áo xiáng ","Tag":null,"Explanation":null,"English":null,"Sort":5,"Dynasty":"清"},{"Id":5838694,"Sentence":"非逢羡门子，尘土空摧藏。","Rank":0,"PoetryId":null,"Pinyin":"fēi féng xiàn mén zi ，chén tǔ kōng cuī cáng ","Tag":null,"Explanation":null,"English":null,"Sort":6,"Dynasty":"清"},{"Id":5838695,"Sentence":"君今从我游，一举横八荒。","Rank":0,"PoetryId":null,"Pinyin":"jūn jīn cóng wǒ yóu ，yī jǔ héng bā huāng ","Tag":null,"Explanation":null,"English":null,"Sort":7,"Dynasty":"清"}]}