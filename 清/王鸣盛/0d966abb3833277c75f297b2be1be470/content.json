{"Id":734810,"Title":"江郎山","Dynasty":"清","Author":"王鸣盛","Context":"江郎秀甲东南区，苍雄奇峻清而腴。藏深伏奥閟幽胜，地僻终古谁爬梳。有如世外隐君子，远离朝市潜蓬庐。天公好事欲洗刷，遣我拄策来追摹。太末城头斧柯烂，烟岚回首迷三衢。突星狮石并巉削，登登一径穿箯舆。俄瞻佛蠃帝青现，苍茫翠霭侵衣裾。翔鹍舞凤羽翮奋，渴鳌怒鲸鬐鬣俱。冈峦横侧各妍妙，金光黛色齐纷敷。就中一峰势更斗，积铁壁立愁猿狙。凌空拔起五千仞，旁无依倚孤云孤。须臾擘开两丫髻，云风对起双吹嘘。峰回路转态又变，分作铛脚交撑扶。诡怪恍惚不可状，看来面面形模殊。尖如剑铓出棱角，屹如笔架攒空虚。如翘瑶簪卓玉笏，如插碧笋抽犀株。如擎金盘露指掌，如排翠盖翻芙渠。罗浮风雨乍离合，荆巫十二相萦纡。池阳九华叠跗萼，匡庐五老轩眉须。域中异境数不尽，瑰玮变幻兹不输。山坳小憩灵石庙，断砌翳荟飞鼪鼯。端然像设多好相，云珰霞佩衣五铢。传闻江家三兄弟，于此鍊魄同跏趺。功成坚苦化三石，乘风御气三茅如。只今空濛烟雾窟，琼台璇馆仙所都。云中招手一回顾，似叟非叟姝非姝。参差伯仲肩背接，左提右挈山泽臞。古苔斜罥缀缨珞，寿藤乱结垂珊瑚。阳坡丛筠间秀木，清飙徐送吹笙竽。瀑泉幽涧泻盘石，溅落匹练跳千珠。蟆颐决决灌村疃，竹笕袅袅通香厨。人家寂历散高下，架岩构壑勤耕锄。日汲玉泓餐蛾绿，所恨生长不读书。我谓如许正不俗，免教凡语名山污。把茅盖顶会有日，谷可以退溪可愚。仙坛閒把落花扫，不知仙翁许我无。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"0d966abb3833277c75f297b2be1be470","Step":0,"Verses":[{"Id":5495534,"Sentence":"尖如剑铓出棱角，屹如笔架攒空虚。","Rank":0,"PoetryId":null,"Pinyin":"jiān rú jiàn máng chū lēng jiǎo ，gē rú bi jià cuán kōng xū ","Tag":null,"Explanation":null,"English":null,"Sort":14,"Dynasty":"清"},{"Id":5495536,"Sentence":"如擎金盘露指掌，如排翠盖翻芙渠。","Rank":0,"PoetryId":null,"Pinyin":"rú qǐng jīn pán lòu zhi zhǎng ，rú pái cuì gài fān fú qú ","Tag":null,"Explanation":null,"English":null,"Sort":16,"Dynasty":"清"},{"Id":5495520,"Sentence":"江郎秀甲东南区，苍雄奇峻清而腴。","Rank":0,"PoetryId":null,"Pinyin":"jiāng láng xìu jiǎ dōng nā ōu ，cāng xióng jī jùn qīng ér yú ","Tag":null,"Explanation":null,"English":null,"Sort":0,"Dynasty":"清"},{"Id":5495521,"Sentence":"藏深伏奥閟幽胜，地僻终古谁爬梳。","Rank":0,"PoetryId":null,"Pinyin":"cáng shēn fú ào bì yōu shēng ，地pì zhōng gǔ shéi pá shū ","Tag":null,"Explanation":null,"English":null,"Sort":1,"Dynasty":"清"},{"Id":5495522,"Sentence":"有如世外隐君子，远离朝市潜蓬庐。","Rank":0,"PoetryId":null,"Pinyin":"yǒu rú shì wài yin jūn zi ，yuǎn lǐ cháo shì qián péng lú ","Tag":null,"Explanation":null,"English":null,"Sort":2,"Dynasty":"清"},{"Id":5495523,"Sentence":"天公好事欲洗刷，遣我拄策来追摹。","Rank":0,"PoetryId":null,"Pinyin":"tiān gōng hǎo shì yù xi shuā ，qiǎn wǒ zhǔ cè lái zhuī mó ","Tag":null,"Explanation":null,"English":null,"Sort":3,"Dynasty":"清"},{"Id":5495524,"Sentence":"太末城头斧柯烂，烟岚回首迷三衢。","Rank":0,"PoetryId":null,"Pinyin":"tài mò chéng tóu fǔ kē làn ，yān lán huǐ shǒu mī sān qú ","Tag":null,"Explanation":null,"English":null,"Sort":4,"Dynasty":"清"},{"Id":5495525,"Sentence":"突星狮石并巉削，登登一径穿箯舆。","Rank":0,"PoetryId":null,"Pinyin":"tū xīng shī dàn bīng chán xiāo ，dēng dēng yī jìng chuān biān yú ","Tag":null,"Explanation":null,"English":null,"Sort":5,"Dynasty":"清"},{"Id":5495526,"Sentence":"俄瞻佛蠃帝青现，苍茫翠霭侵衣裾。","Rank":0,"PoetryId":null,"Pinyin":"é zhān fó luǒ dì qīng xiàn ，cāng māng cuì ǎi qīn yī jū ","Tag":null,"Explanation":null,"English":null,"Sort":6,"Dynasty":"清"},{"Id":5495527,"Sentence":"翔鹍舞凤羽翮奋，渴鳌怒鲸鬐鬣俱。","Rank":0,"PoetryId":null,"Pinyin":"xiáng kūn wǔ fèng yǔ hé fèn ，kě áo nù jīng qǐ liè jū ","Tag":null,"Explanation":null,"English":null,"Sort":7,"Dynasty":"清"},{"Id":5495528,"Sentence":"冈峦横侧各妍妙，金光黛色齐纷敷。","Rank":0,"PoetryId":null,"Pinyin":"gāng luán héng cè gě yán miào ，jīn guāng dài sè jì fēn fū ","Tag":null,"Explanation":null,"English":null,"Sort":8,"Dynasty":"清"},{"Id":5495529,"Sentence":"就中一峰势更斗，积铁壁立愁猿狙。","Rank":0,"PoetryId":null,"Pinyin":"jìu zhōng yī fēng shì gēng dǒu ，jī tiě bì lì chóu yuán jū ","Tag":null,"Explanation":null,"English":null,"Sort":9,"Dynasty":"清"},{"Id":5495530,"Sentence":"凌空拔起五千仞，旁无依倚孤云孤。","Rank":0,"PoetryId":null,"Pinyin":"līng kōng bá qi wǔ qiān rèn ，páng mó yī yi gū yún gū ","Tag":null,"Explanation":null,"English":null,"Sort":10,"Dynasty":"清"},{"Id":5495531,"Sentence":"须臾擘开两丫髻，云风对起双吹嘘。","Rank":0,"PoetryId":null,"Pinyin":"xū yú bò kāi liǎng yā jì ，yún fēng duì qi shuāng chuī shī ","Tag":null,"Explanation":null,"English":null,"Sort":11,"Dynasty":"清"},{"Id":5495532,"Sentence":"峰回路转态又变，分作铛脚交撑扶。","Rank":0,"PoetryId":null,"Pinyin":"fēng huǐ lù zhuǎi tài yòu biàn ，fēn zuō chēng jiǎo jiāo chēng fú ","Tag":null,"Explanation":null,"English":null,"Sort":12,"Dynasty":"清"},{"Id":5495533,"Sentence":"诡怪恍惚不可状，看来面面形模殊。","Rank":0,"PoetryId":null,"Pinyin":"gui guài huǎng hū bú kě zhuàng ，kān lái miàn miàn xǐng mó shū ","Tag":null,"Explanation":null,"English":null,"Sort":13,"Dynasty":"清"},{"Id":5495535,"Sentence":"如翘瑶簪卓玉笏，如插碧笋抽犀株。","Rank":0,"PoetryId":null,"Pinyin":"rú qiáo yáo zān zhuó yù hù ，rú chā bì sǔn chōu xī zhū ","Tag":null,"Explanation":null,"English":null,"Sort":15,"Dynasty":"清"},{"Id":5495537,"Sentence":"罗浮风雨乍离合，荆巫十二相萦纡。","Rank":0,"PoetryId":null,"Pinyin":"luó fú fēng yǔ zhà lǐ gě ，jīng wū shǐ èr xiāng yǐng yū ","Tag":null,"Explanation":null,"English":null,"Sort":17,"Dynasty":"清"},{"Id":5495538,"Sentence":"池阳九华叠跗萼，匡庐五老轩眉须。","Rank":0,"PoetryId":null,"Pinyin":"chǐ yáng jiu huā dié fū è ，kuāng lú wǔ lǎo xuān méi xū ","Tag":null,"Explanation":null,"English":null,"Sort":18,"Dynasty":"清"},{"Id":5495539,"Sentence":"域中异境数不尽，瑰玮变幻兹不输。","Rank":0,"PoetryId":null,"Pinyin":"yù zhōng yì jìng shǔ bú jin ，guī wěi biàn huàn cǐ bú shū ","Tag":null,"Explanation":null,"English":null,"Sort":19,"Dynasty":"清"},{"Id":5495540,"Sentence":"山坳小憩灵石庙，断砌翳荟飞鼪鼯。","Rank":0,"PoetryId":null,"Pinyin":"shān ào xiǎo qì lǐng dàn miào ，duàn qì yì huì fēi shēng wú ","Tag":null,"Explanation":null,"English":null,"Sort":20,"Dynasty":"清"},{"Id":5495541,"Sentence":"端然像设多好相，云珰霞佩衣五铢。","Rank":0,"PoetryId":null,"Pinyin":"duān rán xiàng shè duō hǎo xiāng ，yún dāng xiá pèi yī wǔ zhū ","Tag":null,"Explanation":null,"English":null,"Sort":21,"Dynasty":"清"},{"Id":5495542,"Sentence":"传闻江家三兄弟，于此鍊魄同跏趺。","Rank":0,"PoetryId":null,"Pinyin":"chuán wén jiāng gū sān xiōng dì ，yú ci jiàn bó tóng jiā fū ","Tag":null,"Explanation":null,"English":null,"Sort":22,"Dynasty":"清"},{"Id":5495543,"Sentence":"功成坚苦化三石，乘风御气三茅如。","Rank":0,"PoetryId":null,"Pinyin":"gōng chéng jiān kǔ huā sān dàn ，chéng fēng yù qì sān máo rú ","Tag":null,"Explanation":null,"English":null,"Sort":23,"Dynasty":"清"},{"Id":5495544,"Sentence":"只今空濛烟雾窟，琼台璇馆仙所都。","Rank":0,"PoetryId":null,"Pinyin":"zhī jīn kōng mēng yān wù kū ，qióng tāi xuán guǎn xiān suǒ dōu ","Tag":null,"Explanation":null,"English":null,"Sort":24,"Dynasty":"清"},{"Id":5495545,"Sentence":"云中招手一回顾，似叟非叟姝非姝。","Rank":0,"PoetryId":null,"Pinyin":"yún zhōng qiáo shǒu yī huǐ gù ，shì sǒu fēi sǒu shū fēi shū ","Tag":null,"Explanation":null,"English":null,"Sort":25,"Dynasty":"清"},{"Id":5495546,"Sentence":"参差伯仲肩背接，左提右挈山泽臞。","Rank":0,"PoetryId":null,"Pinyin":"cān chā bǎi zhòng jiān bēi jiē ，zuǒ dī yòu qiè shān zé qú ","Tag":null,"Explanation":null,"English":null,"Sort":26,"Dynasty":"清"},{"Id":5495547,"Sentence":"古苔斜罥缀缨珞，寿藤乱结垂珊瑚。","Rank":0,"PoetryId":null,"Pinyin":"gǔ tāi xié juàn chuò yīng luò ，shòu téng luàn jiē chuǐ shān hú ","Tag":null,"Explanation":null,"English":null,"Sort":27,"Dynasty":"清"},{"Id":5495548,"Sentence":"阳坡丛筠间秀木，清飙徐送吹笙竽。","Rank":0,"PoetryId":null,"Pinyin":"yáng pō cóng jūn jiān xìu mù ，qīng biāo xú sòng chuī shēng yú ","Tag":null,"Explanation":null,"English":null,"Sort":28,"Dynasty":"清"},{"Id":5495549,"Sentence":"瀑泉幽涧泻盘石，溅落匹练跳千珠。","Rank":0,"PoetryId":null,"Pinyin":"bào quán yōu jiàn xiè pán dàn ，jiān là pi liàn tiào qiān zhū ","Tag":null,"Explanation":null,"English":null,"Sort":29,"Dynasty":"清"},{"Id":5495550,"Sentence":"蟆颐决决灌村疃，竹笕袅袅通香厨。","Rank":0,"PoetryId":null,"Pinyin":"má yǐ jué jué guàn cūn tuǎn ，zhú jiǎn niǎo niǎo tōng xiāng chú ","Tag":null,"Explanation":null,"English":null,"Sort":30,"Dynasty":"清"},{"Id":5495551,"Sentence":"人家寂历散高下，架岩构壑勤耕锄。","Rank":0,"PoetryId":null,"Pinyin":"rén gū jì lì sǎn gāo xià ，jià yán gòu hè qǐn gēng chú ","Tag":null,"Explanation":null,"English":null,"Sort":31,"Dynasty":"清"},{"Id":5495552,"Sentence":"日汲玉泓餐蛾绿，所恨生长不读书。","Rank":0,"PoetryId":null,"Pinyin":"rì jǐ yù hóng cān é lù ，suǒ hèn shēng cháng bú dòu shū ","Tag":null,"Explanation":null,"English":null,"Sort":32,"Dynasty":"清"},{"Id":5495553,"Sentence":"我谓如许正不俗，免教凡语名山污。","Rank":0,"PoetryId":null,"Pinyin":"wǒ wèi rú hǔ zhēng bú sú ，miǎn jiāo fán yǔ mǐng shān wū ","Tag":null,"Explanation":null,"English":null,"Sort":33,"Dynasty":"清"},{"Id":5495554,"Sentence":"把茅盖顶会有日，谷可以退溪可愚。","Rank":0,"PoetryId":null,"Pinyin":"bǎ máo gài ding huì yǒu rì ，gǔ kě yi tuì xī kě yú ","Tag":null,"Explanation":null,"English":null,"Sort":34,"Dynasty":"清"},{"Id":5495555,"Sentence":"仙坛閒把落花扫，不知仙翁许我无。","Rank":0,"PoetryId":null,"Pinyin":"xiān tán jiān bǎ là huā sǎo ，bú zhī xiān wēng hǔ wǒ mó ","Tag":null,"Explanation":null,"English":null,"Sort":35,"Dynasty":"清"}]}