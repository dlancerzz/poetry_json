{"Id":826825,"Title":"江南好 篷窗晨起，展诗孙舍人潇湘清晓册子，爰拟其意，广为十阕。兼述土风，亦竹枝遗讽也","Dynasty":"清","Author":"程颂万","Context":"湘江好，城郭带江斜。官柳渡头朝系马，估帆堤畔晚归鸦。水上有人家。湘江好，楼阁隐高层。白入空江三里雾，红摇半夜一痕灯。独客画阑凭。湘江好，洲渚暮潮中。打桨又添三尺浪，归帆时送一声钟。烟雨太溟蒙。湘江好，山水最清明。晓起渔家贪晒网，夜凉歌舫学弹筝。人去远峰青。湘江好，浮黛是君山。种偏灵妃新泪竹，画成湘女小眉弯。空翠有无间。湘江好，竞渡有龙舟。远见旌旗摇隔岸，近闻箫鼓沸中流。淘尽暮江愁。湘江好，帆树岸边齐。鸥影白迷天外路，鹃魂红过夕阳西。春涨乍平堤。湘江好，士女踏青期。宫样鞋帮还却步，苏州风景学裁衣。娇胜若耶溪。湘江好，风景最宜春。鱼买江村低论价，酒沽山店薄能醺。处处子规啼。湘江好，风景最宜秋。潮落千帆争树出，江清双鸟向人愁。沉醉洞庭舟。","PoertyType":null,"Cipai":"竹枝","Status":1,"Rank":0,"Tag":null,"Explanation":null,"First":null,"Guid":"ad4eb5f58836468001a7587405544143","Step":0,"Verses":[{"Id":5829191,"Sentence":"湘江好，城郭带江斜。","Rank":0,"PoetryId":null,"Pinyin":"xiāng jiāng hǎo ，chéng guō dài jiāng xié ","Tag":null,"Explanation":null,"English":null,"Sort":0,"Dynasty":"清"},{"Id":5829192,"Sentence":"官柳渡头朝系马，估帆堤畔晚归鸦。","Rank":0,"PoetryId":null,"Pinyin":"guān liu dù tóu cháo jì mǎ ，gū fān dī pàn wǎn guī yā ","Tag":null,"Explanation":null,"English":null,"Sort":1,"Dynasty":"清"},{"Id":5829193,"Sentence":"水上有人家。","Rank":0,"PoetryId":null,"Pinyin":"shui shǎng yǒu rén gū ","Tag":null,"Explanation":null,"English":null,"Sort":2,"Dynasty":"清"},{"Id":5829194,"Sentence":"湘江好，楼阁隐高层。","Rank":0,"PoetryId":null,"Pinyin":"xiāng jiāng hǎo ，lóu gé yin gāo céng ","Tag":null,"Explanation":null,"English":null,"Sort":3,"Dynasty":"清"},{"Id":5829195,"Sentence":"白入空江三里雾，红摇半夜一痕灯。","Rank":0,"PoetryId":null,"Pinyin":"bái rù kōng jiāng sān li wù ，gōng yáo bàn yè yī hén dēng ","Tag":null,"Explanation":null,"English":null,"Sort":4,"Dynasty":"清"},{"Id":5829196,"Sentence":"独客画阑凭。","Rank":0,"PoetryId":null,"Pinyin":"dú kè huà lán pǐng ","Tag":null,"Explanation":null,"English":null,"Sort":5,"Dynasty":"清"},{"Id":5829197,"Sentence":"湘江好，洲渚暮潮中。","Rank":0,"PoetryId":null,"Pinyin":"xiāng jiāng hǎo ，zhōu zhǔ mù cháo zhōng ","Tag":null,"Explanation":null,"English":null,"Sort":6,"Dynasty":"清"},{"Id":5829198,"Sentence":"打桨又添三尺浪，归帆时送一声钟。","Rank":0,"PoetryId":null,"Pinyin":"dá jiǎng yòu tiān sān chě làng ，guī fān shǐ sòng yī shēng zhōng ","Tag":null,"Explanation":null,"English":null,"Sort":7,"Dynasty":"清"},{"Id":5829199,"Sentence":"烟雨太溟蒙。","Rank":0,"PoetryId":null,"Pinyin":"yān yǔ tài mǐng mēng ","Tag":null,"Explanation":null,"English":null,"Sort":8,"Dynasty":"清"},{"Id":5829200,"Sentence":"湘江好，山水最清明。","Rank":0,"PoetryId":null,"Pinyin":"xiāng jiāng hǎo ，shān shui zuì qīng mǐng ","Tag":null,"Explanation":null,"English":null,"Sort":9,"Dynasty":"清"},{"Id":5829201,"Sentence":"晓起渔家贪晒网，夜凉歌舫学弹筝。","Rank":0,"PoetryId":null,"Pinyin":"xiǎo qi yú gū tān shài wǎng ，yè liáng gē fǎng xué dàn zhēng ","Tag":null,"Explanation":null,"English":null,"Sort":10,"Dynasty":"清"},{"Id":5829202,"Sentence":"人去远峰青。","Rank":0,"PoetryId":null,"Pinyin":"rén qù yuǎn fēng qīng ","Tag":null,"Explanation":null,"English":null,"Sort":11,"Dynasty":"清"},{"Id":5829203,"Sentence":"湘江好，浮黛是君山。","Rank":0,"PoetryId":null,"Pinyin":"xiāng jiāng hǎo ，fú dài shì jūn shān ","Tag":null,"Explanation":null,"English":null,"Sort":12,"Dynasty":"清"},{"Id":5829204,"Sentence":"种偏灵妃新泪竹，画成湘女小眉弯。","Rank":0,"PoetryId":null,"Pinyin":"chóng piān lǐng fēi xīn lèi zhú ，huà chéng xiāng nǚ xiǎo méi wān ","Tag":null,"Explanation":null,"English":null,"Sort":13,"Dynasty":"清"},{"Id":5829205,"Sentence":"空翠有无间。","Rank":0,"PoetryId":null,"Pinyin":"kōng cuì yǒu mó jiān ","Tag":null,"Explanation":null,"English":null,"Sort":14,"Dynasty":"清"},{"Id":5829206,"Sentence":"湘江好，竞渡有龙舟。","Rank":0,"PoetryId":null,"Pinyin":"xiāng jiāng hǎo ，jìng dù yǒu lóng zhōu ","Tag":null,"Explanation":null,"English":null,"Sort":15,"Dynasty":"清"},{"Id":5829207,"Sentence":"远见旌旗摇隔岸，近闻箫鼓沸中流。","Rank":0,"PoetryId":null,"Pinyin":"yuǎn jiàn jīng qǐ yáo gé àn ，jìn wén xiāo gǔ fèi zhōng lǐu ","Tag":null,"Explanation":null,"English":null,"Sort":16,"Dynasty":"清"},{"Id":5829208,"Sentence":"淘尽暮江愁。","Rank":0,"PoetryId":null,"Pinyin":"táo jin mù jiāng chóu ","Tag":null,"Explanation":null,"English":null,"Sort":17,"Dynasty":"清"},{"Id":5829209,"Sentence":"湘江好，帆树岸边齐。","Rank":0,"PoetryId":null,"Pinyin":"xiāng jiāng hǎo ，fān shù àn biān jì ","Tag":null,"Explanation":null,"English":null,"Sort":18,"Dynasty":"清"},{"Id":5829210,"Sentence":"鸥影白迷天外路，鹃魂红过夕阳西。","Rank":0,"PoetryId":null,"Pinyin":"ōu ying bái mī tiān wài lù ，juān hún gōng guō xī yáng xī ","Tag":null,"Explanation":null,"English":null,"Sort":19,"Dynasty":"清"},{"Id":5829211,"Sentence":"春涨乍平堤。","Rank":0,"PoetryId":null,"Pinyin":"chūn zhǎng zhà pǐng dī ","Tag":null,"Explanation":null,"English":null,"Sort":20,"Dynasty":"清"},{"Id":5829212,"Sentence":"湘江好，士女踏青期。","Rank":0,"PoetryId":null,"Pinyin":"xiāng jiāng hǎo ，shì nǚ tā qīng jī ","Tag":null,"Explanation":null,"English":null,"Sort":21,"Dynasty":"清"},{"Id":5829213,"Sentence":"宫样鞋帮还却步，苏州风景学裁衣。","Rank":0,"PoetryId":null,"Pinyin":"gōng yàng xié bāng hái què bù ，sū zhōu fēng jing xué cái yī ","Tag":null,"Explanation":null,"English":null,"Sort":22,"Dynasty":"清"},{"Id":5829214,"Sentence":"娇胜若耶溪。","Rank":0,"PoetryId":null,"Pinyin":"jiāo shēng rě yē xī ","Tag":null,"Explanation":null,"English":null,"Sort":23,"Dynasty":"清"},{"Id":5829215,"Sentence":"湘江好，风景最宜春。","Rank":0,"PoetryId":null,"Pinyin":"xiāng jiāng hǎo ，fēng jing zuì yǐ chūn ","Tag":null,"Explanation":null,"English":null,"Sort":24,"Dynasty":"清"},{"Id":5829216,"Sentence":"鱼买江村低论价，酒沽山店薄能醺。","Rank":0,"PoetryId":null,"Pinyin":"yú mǎi jiāng cūn dī lún jià ，jiu gū shān diàn báo néng xūn ","Tag":null,"Explanation":null,"English":null,"Sort":25,"Dynasty":"清"},{"Id":5829217,"Sentence":"处处子规啼。","Rank":0,"PoetryId":null,"Pinyin":"chǔ chǔ zi guī tǐ ","Tag":null,"Explanation":null,"English":null,"Sort":26,"Dynasty":"清"},{"Id":5829218,"Sentence":"湘江好，风景最宜秋。","Rank":0,"PoetryId":null,"Pinyin":"xiāng jiāng hǎo ，fēng jing zuì yǐ qīu ","Tag":null,"Explanation":null,"English":null,"Sort":27,"Dynasty":"清"},{"Id":5829219,"Sentence":"潮落千帆争树出，江清双鸟向人愁。","Rank":0,"PoetryId":null,"Pinyin":"cháo là qiān fān zhēng shù chū ，jiāng qīng shuāng diǎo xiàng rén chóu ","Tag":null,"Explanation":null,"English":null,"Sort":28,"Dynasty":"清"},{"Id":5829220,"Sentence":"沉醉洞庭舟。","Rank":0,"PoetryId":null,"Pinyin":"chén zuì dòng tǐng zhōu ","Tag":null,"Explanation":null,"English":null,"Sort":29,"Dynasty":"清"}]}