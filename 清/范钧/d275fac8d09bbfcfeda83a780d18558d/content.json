{"Id":808734,"Title":"步三唐人游惠山诗三首","Dynasty":"清","Author":"范钧","Context":"步入泉亭门，苔痕满苍苍。方池广寻丈，照映漪澜堂。中有赤鲤鱼，斗水亦翱翔。上有玲珑石，拂拭幽且光。复以甘蕉阴，隐隐闻清香。到此一憩息，顿觉尘怀忘。揭衣升石蹬，胜境故引人。倒听木叶下，俯视山花新。暗涧拂琴筑，苔壁青磷磷。四顾足清旷，不见城市尘。林鸟鸣涧啾，暮霭起氤氲。还寻处士居，僧舍与之邻。敲火试山泉，轻烟飏林樾。松花著我衣，香色殊清绝。忽闻梵课声，喃喃诵寂灭。且嚼本山茶，何减小团月。微风习习生，归思悠然发。雅爱老坡仙，同游偕弟辙。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d275fac8d09bbfcfeda83a780d18558d","Step":0,"Verses":[{"Id":5322453,"Sentence":"步入泉亭门，苔痕满苍苍。","Rank":0,"PoetryId":null,"Pinyin":"bù rù quán tǐng mén ，tāi hén mǎn cāng cāng ","Tag":null,"Explanation":null,"English":null,"Sort":0,"Dynasty":"清"},{"Id":5322454,"Sentence":"方池广寻丈，照映漪澜堂。","Rank":0,"PoetryId":null,"Pinyin":"fāng chǐ ān xún zhàng ，zhào yìng yī lán táng ","Tag":null,"Explanation":null,"English":null,"Sort":1,"Dynasty":"清"},{"Id":5322455,"Sentence":"中有赤鲤鱼，斗水亦翱翔。","Rank":0,"PoetryId":null,"Pinyin":"zhōng yǒu chì li yú ，dǒu shui yì áo xiáng ","Tag":null,"Explanation":null,"English":null,"Sort":2,"Dynasty":"清"},{"Id":5322456,"Sentence":"上有玲珑石，拂拭幽且光。","Rank":0,"PoetryId":null,"Pinyin":"shǎng yǒu lǐng lóng dàn ，bì shì yōu jū guāng ","Tag":null,"Explanation":null,"English":null,"Sort":3,"Dynasty":"清"},{"Id":5322457,"Sentence":"复以甘蕉阴，隐隐闻清香。","Rank":0,"PoetryId":null,"Pinyin":"fù yi gān jiāo yīn ，yin yin wén qīng xiāng ","Tag":null,"Explanation":null,"English":null,"Sort":4,"Dynasty":"清"},{"Id":5322458,"Sentence":"到此一憩息，顿觉尘怀忘。","Rank":0,"PoetryId":null,"Pinyin":"dào ci yī qì xī ，dú jiào chén huái wàng ","Tag":null,"Explanation":null,"English":null,"Sort":5,"Dynasty":"清"},{"Id":5322459,"Sentence":"揭衣升石蹬，胜境故引人。","Rank":0,"PoetryId":null,"Pinyin":"jiē yī shēng dàn dēng ，shēng jìng gù yin rén ","Tag":null,"Explanation":null,"English":null,"Sort":6,"Dynasty":"清"},{"Id":5322460,"Sentence":"倒听木叶下，俯视山花新。","Rank":0,"PoetryId":null,"Pinyin":"dǎo tīng mù xié xià ，fǔ shì shān huā xīn ","Tag":null,"Explanation":null,"English":null,"Sort":7,"Dynasty":"清"},{"Id":5322461,"Sentence":"暗涧拂琴筑，苔壁青磷磷。","Rank":0,"PoetryId":null,"Pinyin":"àn jiàn bì qǐn zhú ，tāi bì qīng lǐn lǐn ","Tag":null,"Explanation":null,"English":null,"Sort":8,"Dynasty":"清"},{"Id":5322462,"Sentence":"四顾足清旷，不见城市尘。","Rank":0,"PoetryId":null,"Pinyin":"sì gù zú qīng kuàng ，bú jiàn chéng shì chén ","Tag":null,"Explanation":null,"English":null,"Sort":9,"Dynasty":"清"},{"Id":5322463,"Sentence":"林鸟鸣涧啾，暮霭起氤氲。","Rank":0,"PoetryId":null,"Pinyin":"lǐn diǎo mǐng jiàn jīu ，mù ǎi qi yīn yūn ","Tag":null,"Explanation":null,"English":null,"Sort":10,"Dynasty":"清"},{"Id":5322464,"Sentence":"还寻处士居，僧舍与之邻。","Rank":0,"PoetryId":null,"Pinyin":"hái xún chǔ shì jū ，sēng shě yú zhī lǐn ","Tag":null,"Explanation":null,"English":null,"Sort":11,"Dynasty":"清"},{"Id":5322465,"Sentence":"敲火试山泉，轻烟飏林樾。","Rank":0,"PoetryId":null,"Pinyin":"qiāo huǒ shì shān quán ，qīng yān yáng lǐn yuè ","Tag":null,"Explanation":null,"English":null,"Sort":12,"Dynasty":"清"},{"Id":5322466,"Sentence":"松花著我衣，香色殊清绝。","Rank":0,"PoetryId":null,"Pinyin":"sōng huā 著wǒ yī ，xiāng sè shū qīng jué ","Tag":null,"Explanation":null,"English":null,"Sort":13,"Dynasty":"清"},{"Id":5322467,"Sentence":"忽闻梵课声，喃喃诵寂灭。","Rank":0,"PoetryId":null,"Pinyin":"hū wén fàn kè shēng ，nán nán sòng jì miè ","Tag":null,"Explanation":null,"English":null,"Sort":14,"Dynasty":"清"},{"Id":5322468,"Sentence":"且嚼本山茶，何减小团月。","Rank":0,"PoetryId":null,"Pinyin":"jū jiáo běn shān chá ，hé jiǎn xiǎo tuán yuè ","Tag":null,"Explanation":null,"English":null,"Sort":15,"Dynasty":"清"},{"Id":5322469,"Sentence":"微风习习生，归思悠然发。","Rank":0,"PoetryId":null,"Pinyin":"wēi fēng xǐ xǐ shēng ，guī sāi yōu rán fā ","Tag":null,"Explanation":null,"English":null,"Sort":16,"Dynasty":"清"},{"Id":5322470,"Sentence":"雅爱老坡仙，同游偕弟辙。","Rank":0,"PoetryId":null,"Pinyin":"yā ài lǎo pō xiān ，tóng yóu xié dì zhé ","Tag":null,"Explanation":null,"English":null,"Sort":17,"Dynasty":"清"}]}