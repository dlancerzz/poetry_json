{"Id":752704,"Title":"疏影 绿阴二首和魏雨人明经作 其一","Dynasty":"清","Author":"吴藻","Context":"疏檐不碍，渐愔愔一碧，围住窗外。料得高楼，簪鬓香消，凝妆好关眉黛。韶华小劫沧桑感，巧变换、绿天花海。唤起它、蝶梦惺忪，来认清凉仙界。回首春三二月，飞英荐酒后，佳会难再。如水空庭，选石眠琴，只有斜阳红隘。芭蕉叶嫩蔷薇老，随意任、东皇分派。甚恼人、梅子黄时，听雨听风无赖。","PoertyType":null,"Cipai":"疏影","Status":1,"Rank":0,"Tag":null,"Explanation":null,"First":null,"Guid":"89cd465c4388f5e3b21deba017b88f8c","Step":0,"Verses":[{"Id":5871291,"Sentence":"疏檐不碍，渐愔愔一碧，围住窗外。","Rank":0,"PoetryId":null,"Pinyin":"shū yán bú ài ，jiān yīn yīn yī bì ，wéi zhù chuāng wài ","Tag":null,"Explanation":null,"English":null,"Sort":0,"Dynasty":"清"},{"Id":5871292,"Sentence":"料得高楼，簪鬓香消，凝妆好关眉黛。","Rank":0,"PoetryId":null,"Pinyin":"liào dé gāo lóu ，zān bìn xiāng xiāo ，nǐng zhuāng hǎo guān méi dài ","Tag":null,"Explanation":null,"English":null,"Sort":1,"Dynasty":"清"},{"Id":5871293,"Sentence":"韶华小劫沧桑感，巧变换、绿天花海。","Rank":0,"PoetryId":null,"Pinyin":"sháo huā xiǎo jié cāng sāng gǎn ，qiǎo biàn huàn 、lù tiān huā hǎi ","Tag":null,"Explanation":null,"English":null,"Sort":2,"Dynasty":"清"},{"Id":5871294,"Sentence":"唤起它、蝶梦惺忪，来认清凉仙界。","Rank":0,"PoetryId":null,"Pinyin":"huàn qi tā 、dié mèng xīng sōng ，lái rèn qīng liáng xiān jiè ","Tag":null,"Explanation":null,"English":null,"Sort":3,"Dynasty":"清"},{"Id":5871295,"Sentence":"回首春三二月，飞英荐酒后，佳会难再。","Rank":0,"PoetryId":null,"Pinyin":"huǐ shǒu chūn sān èr yuè ，fēi yīng jiàn jiu hòu ，jiā huì nán zài ","Tag":null,"Explanation":null,"English":null,"Sort":4,"Dynasty":"清"},{"Id":5871296,"Sentence":"如水空庭，选石眠琴，只有斜阳红隘。","Rank":0,"PoetryId":null,"Pinyin":"rú shui kōng tǐng ，shuā dàn mián qǐn ，zhī yǒu xié yáng gōng ài ","Tag":null,"Explanation":null,"English":null,"Sort":5,"Dynasty":"清"},{"Id":5871297,"Sentence":"芭蕉叶嫩蔷薇老，随意任、东皇分派。","Rank":0,"PoetryId":null,"Pinyin":"bā jiāo xié nèn qiáng wēi lǎo ，suǐ yì rén 、dōng huáng fēn pā ","Tag":null,"Explanation":null,"English":null,"Sort":6,"Dynasty":"清"},{"Id":5871298,"Sentence":"甚恼人、梅子黄时，听雨听风无赖。","Rank":0,"PoetryId":null,"Pinyin":"shén nǎo rén 、méi zi huáng shǐ ，tīng yǔ tīng fēng mó lài ","Tag":null,"Explanation":null,"English":null,"Sort":7,"Dynasty":"清"}]}