{"Id":793717,"Title":"栈道平歌为贾胶侯尚书作","Dynasty":"清","Author":"宋琬","Context":"君不见梁州之谷斜与褒，中有栈道干云霄。仰手可以扪东井，下临长江浩汗汹波涛。大禹胼胝恐未到，帝遣五丁开神皋。巨灵运斧地维坼，然后南通巴蜀西羌髳。蛇盘萦纡六百里，千回万曲缘秋毫。悬车束马弗可以径度，飞腾绝壁愁猿猱。汉家留侯真妇女，烈火一炬嗟徒劳。噫嘻乎！三秦之人困征戍，军书蜂午如猬毛。衔枚荷戈戟，转粟穷脂膏。估客尔何来，万里竞锥刀。须臾失足几千仞，猛虎腹蛇恣贪饕。出险洒酒始相贺，磷磷鬼火闻呼号。泰运开，尚书来，恩如雨露威风雷。一呼集畚锸，再呼伐薪柴。醇醯浇山万夫发，坐看巉岩削尽为平埃。噫嘻乎！益烈山泽四千岁，火攻莫救苍生灾。昔也商旅鱼贯行，今也不忧狼与豺。昔也单车不得上，今也康庄之途足以走连䡨。僰童巴舞贡天府，桃笙賨布输邛崃。歌《豳风》，击土鼓，贾父之来何晚哉！丰功弈弈垂万祀，经济不数韦皋才。中朝衮衣待公补，璇玑在手平泰阶。西望剑阁高崔巍，侧身欲往空徘徊。大书深刻告来世，蛟龙岌嶪磨青崖。金穿石泐陵谷徙，我公之功不与伏波铜柱同尘埋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"048809d6141fb0ed43c853f05d8de3b2","Step":0,"Verses":[{"Id":5594703,"Sentence":"君不见梁州之谷斜与褒，中有栈道干云霄。","Rank":0,"PoetryId":null,"Pinyin":"jūn bú jiàn liáng zhōu zhī gǔ xié yú bāo ，zhōng yǒu zhǎn dāo gān yún xiāo ","Tag":null,"Explanation":null,"English":null,"Sort":0,"Dynasty":"清"},{"Id":5594704,"Sentence":"仰手可以扪东井，下临长江浩汗汹波涛。","Rank":0,"PoetryId":null,"Pinyin":"yǎng shǒu kě yi mén dōng jing ，xià lǐn cháng jiāng hào hán xiōng bō tāo ","Tag":null,"Explanation":null,"English":null,"Sort":1,"Dynasty":"清"},{"Id":5594705,"Sentence":"大禹胼胝恐未到，帝遣五丁开神皋。","Rank":0,"PoetryId":null,"Pinyin":"dà yǔ pián zhī kǒng wèi dào ，dì qiǎn wǔ dīng kāi shén gāo ","Tag":null,"Explanation":null,"English":null,"Sort":2,"Dynasty":"清"},{"Id":5594706,"Sentence":"巨灵运斧地维坼，然后南通巴蜀西羌髳。","Rank":0,"PoetryId":null,"Pinyin":"jù lǐng yùn fǔ 地wéi chè ，rán hòu nā tōng bā shǔ xī qiāng máo ","Tag":null,"Explanation":null,"English":null,"Sort":3,"Dynasty":"清"},{"Id":5594707,"Sentence":"蛇盘萦纡六百里，千回万曲缘秋毫。","Rank":0,"PoetryId":null,"Pinyin":"shé pán yǐng yū lìu bǎi li ，qiān huǐ mò qū yuán qīu háo ","Tag":null,"Explanation":null,"English":null,"Sort":4,"Dynasty":"清"},{"Id":5594708,"Sentence":"悬车束马弗可以径度，飞腾绝壁愁猿猱。","Rank":0,"PoetryId":null,"Pinyin":"xuán chē shù mǎ fú kě yi jìng dù ，fēi tēng jué bì chóu yuán náo ","Tag":null,"Explanation":null,"English":null,"Sort":5,"Dynasty":"清"},{"Id":5594709,"Sentence":"汉家留侯真妇女，烈火一炬嗟徒劳。","Rank":0,"PoetryId":null,"Pinyin":"hàn gū lǐu hóu zhēn fù nǚ ，liè huǒ yī jù jiē tú láo ","Tag":null,"Explanation":null,"English":null,"Sort":6,"Dynasty":"清"},{"Id":5594710,"Sentence":"噫嘻乎！","Rank":0,"PoetryId":null,"Pinyin":"yī xī hū ","Tag":null,"Explanation":null,"English":null,"Sort":7,"Dynasty":"清"},{"Id":5594711,"Sentence":"三秦之人困征戍，军书蜂午如猬毛。","Rank":0,"PoetryId":null,"Pinyin":"sān qǐn zhī rén kùn zhēng shù ，jūn shū fēng wǔ rú wèi máo ","Tag":null,"Explanation":null,"English":null,"Sort":8,"Dynasty":"清"},{"Id":5594712,"Sentence":"衔枚荷戈戟，转粟穷脂膏。","Rank":0,"PoetryId":null,"Pinyin":"xián méi hé gē ji ，zhuǎi sù qióng zhī gāo ","Tag":null,"Explanation":null,"English":null,"Sort":9,"Dynasty":"清"},{"Id":5594713,"Sentence":"估客尔何来，万里竞锥刀。","Rank":0,"PoetryId":null,"Pinyin":"gū kè ěr hé lái ，mò li jìng zhuī dāo ","Tag":null,"Explanation":null,"English":null,"Sort":10,"Dynasty":"清"},{"Id":5594714,"Sentence":"须臾失足几千仞，猛虎腹蛇恣贪饕。","Rank":0,"PoetryId":null,"Pinyin":"xū yú shī zú jī qiān rèn ，měng hū fù shé zì tān tāo ","Tag":null,"Explanation":null,"English":null,"Sort":11,"Dynasty":"清"},{"Id":5594715,"Sentence":"出险洒酒始相贺，磷磷鬼火闻呼号。","Rank":0,"PoetryId":null,"Pinyin":"chū xiǎn sǎ jiu shi xiāng hè ，lǐn lǐn gui huǒ wén hū háo ","Tag":null,"Explanation":null,"English":null,"Sort":12,"Dynasty":"清"},{"Id":5594716,"Sentence":"泰运开，尚书来，恩如雨露威风雷。","Rank":0,"PoetryId":null,"Pinyin":"tài yùn kāi ，shàng shū lái ，ēn rú yǔ lòu wēi fēng léi ","Tag":null,"Explanation":null,"English":null,"Sort":13,"Dynasty":"清"},{"Id":5594717,"Sentence":"一呼集畚锸，再呼伐薪柴。","Rank":0,"PoetryId":null,"Pinyin":"yī hū jǐ běn chā ，zài hū fá xīn chái ","Tag":null,"Explanation":null,"English":null,"Sort":14,"Dynasty":"清"},{"Id":5594718,"Sentence":"醇醯浇山万夫发，坐看巉岩削尽为平埃。","Rank":0,"PoetryId":null,"Pinyin":"chún xī jiāo shān mò fū fā ，zuò kān chán yán xiāo jin wéi pǐng āi ","Tag":null,"Explanation":null,"English":null,"Sort":15,"Dynasty":"清"},{"Id":5594719,"Sentence":"噫嘻乎！","Rank":0,"PoetryId":null,"Pinyin":"yī xī hū ","Tag":null,"Explanation":null,"English":null,"Sort":16,"Dynasty":"清"},{"Id":5594720,"Sentence":"益烈山泽四千岁，火攻莫救苍生灾。","Rank":0,"PoetryId":null,"Pinyin":"yì liè shān zé sì qiān suì ，huǒ gōng mò jìu cāng shēng zāi ","Tag":null,"Explanation":null,"English":null,"Sort":17,"Dynasty":"清"},{"Id":5594721,"Sentence":"昔也商旅鱼贯行，今也不忧狼与豺。","Rank":0,"PoetryId":null,"Pinyin":"xī yě shāng lǚ yú guàn háng ，jīn yě bú yōu láng yú chái ","Tag":null,"Explanation":null,"English":null,"Sort":18,"Dynasty":"清"},{"Id":5594722,"Sentence":"昔也单车不得上，今也康庄之途足以走连䡨。","Rank":0,"PoetryId":null,"Pinyin":"xī yě chán chē bú dé shǎng ，jīn yě kāng zhuāng zhī tú zú yi zǒu lián 䡨","Tag":null,"Explanation":null,"English":null,"Sort":19,"Dynasty":"清"},{"Id":5594723,"Sentence":"僰童巴舞贡天府，桃笙賨布输邛崃。","Rank":0,"PoetryId":null,"Pinyin":"bó tóng bā wǔ gòng tiān fǔ ，táo shēng cóng bù shū qióng lái ","Tag":null,"Explanation":null,"English":null,"Sort":20,"Dynasty":"清"},{"Id":5594724,"Sentence":"歌《豳风》，击土鼓，贾父之来何晚哉！","Rank":0,"PoetryId":null,"Pinyin":"gē 《bīn fēng 》，jī tǔ gǔ ，gǔ fǔ zhī lái hé wǎn zāi ","Tag":null,"Explanation":null,"English":null,"Sort":21,"Dynasty":"清"},{"Id":5594725,"Sentence":"丰功弈弈垂万祀，经济不数韦皋才。","Rank":0,"PoetryId":null,"Pinyin":"fēng gōng yì yì chuǐ mò sì ，jīng ji bú shǔ wéi gāo cái ","Tag":null,"Explanation":null,"English":null,"Sort":22,"Dynasty":"清"},{"Id":5594726,"Sentence":"中朝衮衣待公补，璇玑在手平泰阶。","Rank":0,"PoetryId":null,"Pinyin":"zhōng cháo gǔn yī dāi gōng bǔ ，xuán jī zài shǒu pǐng tài jiē ","Tag":null,"Explanation":null,"English":null,"Sort":23,"Dynasty":"清"},{"Id":5594727,"Sentence":"西望剑阁高崔巍，侧身欲往空徘徊。","Rank":0,"PoetryId":null,"Pinyin":"xī wàng jiàn gé gāo cuī wēi ，cè shēn yù wǎng kōng pái huái ","Tag":null,"Explanation":null,"English":null,"Sort":24,"Dynasty":"清"},{"Id":5594728,"Sentence":"大书深刻告来世，蛟龙岌嶪磨青崖。","Rank":0,"PoetryId":null,"Pinyin":"dà shū shēn kè gào lái shì ，jiāo lóng jǐ yè mó qīng yá ","Tag":null,"Explanation":null,"English":null,"Sort":25,"Dynasty":"清"},{"Id":5594729,"Sentence":"金穿石泐陵谷徙，我公之功不与伏波铜柱同尘埋。","Rank":0,"PoetryId":null,"Pinyin":"jīn chuān dàn lè lǐng gǔ xi ，wǒ gōng zhī gōng bú yú fú bō tóng zhù tóng chén mái ","Tag":null,"Explanation":null,"English":null,"Sort":26,"Dynasty":"清"}]}