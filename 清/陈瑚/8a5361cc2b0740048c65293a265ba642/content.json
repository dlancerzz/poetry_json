{"Id":769359,"Title":"追怀刘壮肃公","Dynasty":"清","Author":"陈瑚","Context":"忆昔甲申岁，法夷寇南瀛。公自平发逆，久叹髀肉生。英雄乘时势，系越更请缨。四郊刁斗急，虎帐夜不惊。胜败乃常事，深谋功竟成。遂令彼金人，畏惧岳家兵。莫云修武备，海岛便升平。百年开草昧，政教未风行。凶番赖以抚，田赋赖以清。汽车行陆舟，电火不夜城。顽民忽梗化，揭竿辍芸耕。即为尧舜民，宁免租税征。处士亦横议，时作不平鸣。用夷以变夏，毋乃妄讥评。斯人已不见，治绩犹分明。创始畀后人，文献有馀荣。斜日登大墩，古城址已倾。岿然北门楼，寄我古今情。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"8a5361cc2b0740048c65293a265ba642","Step":0,"Verses":[{"Id":5889290,"Sentence":"莫云修武备，海岛便升平。","Rank":0,"PoetryId":null,"Pinyin":"mò yún xīu wǔ bèi ，hǎi dǎo biàn shēng pǐng ","Tag":null,"Explanation":null,"English":null,"Sort":6,"Dynasty":"清"},{"Id":5889284,"Sentence":"忆昔甲申岁，法夷寇南瀛。","Rank":0,"PoetryId":null,"Pinyin":"yì xī jiǎ shēn suì ，fǎ yǐ kòu nā yǐng ","Tag":null,"Explanation":null,"English":null,"Sort":0,"Dynasty":"清"},{"Id":5889285,"Sentence":"公自平发逆，久叹髀肉生。","Rank":0,"PoetryId":null,"Pinyin":"gōng zì pǐng fā nì ，jiu tàn bì ròu shēng ","Tag":null,"Explanation":null,"English":null,"Sort":1,"Dynasty":"清"},{"Id":5889286,"Sentence":"英雄乘时势，系越更请缨。","Rank":0,"PoetryId":null,"Pinyin":"yīng xióng chéng shǐ shì ，jì yuè gēng qing yīng ","Tag":null,"Explanation":null,"English":null,"Sort":2,"Dynasty":"清"},{"Id":5889287,"Sentence":"四郊刁斗急，虎帐夜不惊。","Rank":0,"PoetryId":null,"Pinyin":"sì jiāo diāo dǒu jǐ ，hū zhàng yè bú jīng ","Tag":null,"Explanation":null,"English":null,"Sort":3,"Dynasty":"清"},{"Id":5889288,"Sentence":"胜败乃常事，深谋功竟成。","Rank":0,"PoetryId":null,"Pinyin":"shēng bài nǎi cháng shì ，shēn móu gōng jìng chéng ","Tag":null,"Explanation":null,"English":null,"Sort":4,"Dynasty":"清"},{"Id":5889289,"Sentence":"遂令彼金人，畏惧岳家兵。","Rank":0,"PoetryId":null,"Pinyin":"suǐ ling bi jīn rén ，wèi jù yuè gū bīng ","Tag":null,"Explanation":null,"English":null,"Sort":5,"Dynasty":"清"},{"Id":5889291,"Sentence":"百年开草昧，政教未风行。","Rank":0,"PoetryId":null,"Pinyin":"bǎi nián kāi cǎo mèi ，zhèng jiāo wèi fēng háng ","Tag":null,"Explanation":null,"English":null,"Sort":7,"Dynasty":"清"},{"Id":5889292,"Sentence":"凶番赖以抚，田赋赖以清。","Rank":0,"PoetryId":null,"Pinyin":"xiōng fān lài yi fǔ ，tián fù lài yi qīng ","Tag":null,"Explanation":null,"English":null,"Sort":8,"Dynasty":"清"},{"Id":5889293,"Sentence":"汽车行陆舟，电火不夜城。","Rank":0,"PoetryId":null,"Pinyin":"qì chē háng lìu zhōu ，diàn huǒ bú yè chéng ","Tag":null,"Explanation":null,"English":null,"Sort":9,"Dynasty":"清"},{"Id":5889294,"Sentence":"顽民忽梗化，揭竿辍芸耕。","Rank":0,"PoetryId":null,"Pinyin":"wán mǐn hū gěng huā ，jiē gān chuò yún gēng ","Tag":null,"Explanation":null,"English":null,"Sort":10,"Dynasty":"清"},{"Id":5889295,"Sentence":"即为尧舜民，宁免租税征。","Rank":0,"PoetryId":null,"Pinyin":"jǐ wéi yáo shùn mǐn ，nǐng miǎn zū shuì zhēng ","Tag":null,"Explanation":null,"English":null,"Sort":11,"Dynasty":"清"},{"Id":5889296,"Sentence":"处士亦横议，时作不平鸣。","Rank":0,"PoetryId":null,"Pinyin":"chǔ shì yì héng yì ，shǐ zuō bú pǐng mǐng ","Tag":null,"Explanation":null,"English":null,"Sort":12,"Dynasty":"清"},{"Id":5889297,"Sentence":"用夷以变夏，毋乃妄讥评。","Rank":0,"PoetryId":null,"Pinyin":"yòng yǐ yi biàn xià ，wú nǎi wàng jī pǐng ","Tag":null,"Explanation":null,"English":null,"Sort":13,"Dynasty":"清"},{"Id":5889298,"Sentence":"斯人已不见，治绩犹分明。","Rank":0,"PoetryId":null,"Pinyin":"sī rén yi bú jiàn ，zhì jì yóu fēn mǐng ","Tag":null,"Explanation":null,"English":null,"Sort":14,"Dynasty":"清"},{"Id":5889299,"Sentence":"创始畀后人，文献有馀荣。","Rank":0,"PoetryId":null,"Pinyin":"chuāng shi bì hòu rén ，wén suō yǒu yú róng ","Tag":null,"Explanation":null,"English":null,"Sort":15,"Dynasty":"清"},{"Id":5889300,"Sentence":"斜日登大墩，古城址已倾。","Rank":0,"PoetryId":null,"Pinyin":"xié rì dēng dà dūn ，gǔ chéng zhi yi qīng ","Tag":null,"Explanation":null,"English":null,"Sort":16,"Dynasty":"清"},{"Id":5889301,"Sentence":"岿然北门楼，寄我古今情。","Rank":0,"PoetryId":null,"Pinyin":"kuī rán běi mén lóu ，jì wǒ gǔ jīn qǐng ","Tag":null,"Explanation":null,"English":null,"Sort":17,"Dynasty":"清"}]}