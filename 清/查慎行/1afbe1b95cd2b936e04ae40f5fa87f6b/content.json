{"Id":794956,"Title":"闸口观罾鱼者","Dynasty":"清","Author":"查慎行","Context":"闸河一线才如沟，戢戢鱼聚针千头。其中巨者长二寸，领队已足称豪酋。尔生亦觉太局促，漂沤散沫沉复浮。不知世有海江阔，长养何异蒙拘囚。居民活计乃在此，劳不撒网逸不钩。竹竿绷罾密作眼，驾以一叶无篷舟。朝来暮去寻丈内，细细粘取银花稠。庖厨却缘琐碎弃，曝向风日乾初收。微腥但供饲狸用，性命肯为纤毫留。吾闻王政虽无泽梁禁，鲲鲕尚有洿池游。人穷微物必尽取，此事隐系苍生忧。一钱亦征入市税，末世往往多穷搜。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"1afbe1b95cd2b936e04ae40f5fa87f6b","Step":0,"Verses":[{"Id":5368220,"Sentence":"闸河一线才如沟，戢戢鱼聚针千头。","Rank":0,"PoetryId":null,"Pinyin":"zhá hé yī xiàn cái rú gōu ，jǐ jǐ yú jù zhēn qiān tóu ","Tag":null,"Explanation":null,"English":null,"Sort":0,"Dynasty":"清"},{"Id":5368221,"Sentence":"其中巨者长二寸，领队已足称豪酋。","Rank":0,"PoetryId":null,"Pinyin":"jī zhōng jù zhě cháng èr cùn ，ling duì yi zú chèn háo qǐu ","Tag":null,"Explanation":null,"English":null,"Sort":1,"Dynasty":"清"},{"Id":5368222,"Sentence":"尔生亦觉太局促，漂沤散沫沉复浮。","Rank":0,"PoetryId":null,"Pinyin":"ěr shēng yì jiào tài jú cù ，piāo ōu sǎn mò chén fù fú ","Tag":null,"Explanation":null,"English":null,"Sort":2,"Dynasty":"清"},{"Id":5368223,"Sentence":"不知世有海江阔，长养何异蒙拘囚。","Rank":0,"PoetryId":null,"Pinyin":"bú zhī shì yǒu hǎi jiāng kuò ，cháng yǎng hé yì mēng jū qǐu ","Tag":null,"Explanation":null,"English":null,"Sort":3,"Dynasty":"清"},{"Id":5368224,"Sentence":"居民活计乃在此，劳不撒网逸不钩。","Rank":0,"PoetryId":null,"Pinyin":"jū mǐn huó jì nǎi zài ci ，láo bú sā wǎng yì bú gōu ","Tag":null,"Explanation":null,"English":null,"Sort":4,"Dynasty":"清"},{"Id":5368225,"Sentence":"竹竿绷罾密作眼，驾以一叶无篷舟。","Rank":0,"PoetryId":null,"Pinyin":"zhú gān bēng zēng mì zuō yǎn ，jià yi yī xié mó péng zhōu ","Tag":null,"Explanation":null,"English":null,"Sort":5,"Dynasty":"清"},{"Id":5368226,"Sentence":"朝来暮去寻丈内，细细粘取银花稠。","Rank":0,"PoetryId":null,"Pinyin":"cháo lái mù qù xún zhàng nèi ，xì xì nián qǔ yǐn huā chóu ","Tag":null,"Explanation":null,"English":null,"Sort":6,"Dynasty":"清"},{"Id":5368227,"Sentence":"庖厨却缘琐碎弃，曝向风日乾初收。","Rank":0,"PoetryId":null,"Pinyin":"páo chú què yuán suǒ suì qì ，bào xiàng fēng rì gān chū shōu ","Tag":null,"Explanation":null,"English":null,"Sort":7,"Dynasty":"清"},{"Id":5368228,"Sentence":"微腥但供饲狸用，性命肯为纤毫留。","Rank":0,"PoetryId":null,"Pinyin":"wēi xīng dàn gōng sì lǐ yòng ，xìng mìng kěn wéi qiàn háo lǐu ","Tag":null,"Explanation":null,"English":null,"Sort":8,"Dynasty":"清"},{"Id":5368229,"Sentence":"吾闻王政虽无泽梁禁，鲲鲕尚有洿池游。","Rank":0,"PoetryId":null,"Pinyin":"wú wén wáng zhèng suī mó zé liáng jīn ，kūn ér shàng yǒu hù chǐ yóu ","Tag":null,"Explanation":null,"English":null,"Sort":9,"Dynasty":"清"},{"Id":5368230,"Sentence":"人穷微物必尽取，此事隐系苍生忧。","Rank":0,"PoetryId":null,"Pinyin":"rén qióng wēi wù bì jin qǔ ，ci shì yin jì cāng shēng yōu ","Tag":null,"Explanation":null,"English":null,"Sort":10,"Dynasty":"清"},{"Id":5368231,"Sentence":"一钱亦征入市税，末世往往多穷搜。","Rank":0,"PoetryId":null,"Pinyin":"yī qián yì zhēng rù shì shuì ，mò shì wǎng wǎng duō qióng sōu ","Tag":null,"Explanation":null,"English":null,"Sort":11,"Dynasty":"清"}]}