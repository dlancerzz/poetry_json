{"Id":728468,"Title":"别庄氏女子","Dynasty":"清","Author":"潘高","Context":"忆我种梅日，甲午暮春间。生尔十月后，梅花始及肩。女长梅亦大，于今二十年。今尔别我去，梅花仍满檐。与尔簪荆钗，摘梅插花钿。凄然与母别，母痛泪如泉。拭汝纵横泪，记我临歧言。尔在汝舅侧，实如父母前。汝姑既已无，正须赖汝贤。其余诸姑叔，和柔实所先。苦语何可尽，绕梅空潸然。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"f101f617c149ed2b17fb9aaca9ff6efc","Step":0,"Verses":[{"Id":5369064,"Sentence":"忆我种梅日，甲午暮春间。","Rank":0,"PoetryId":null,"Pinyin":"yì wǒ chóng méi rì ，jiǎ wǔ mù chūn jiān ","Tag":null,"Explanation":null,"English":null,"Sort":0,"Dynasty":"清"},{"Id":5369065,"Sentence":"生尔十月后，梅花始及肩。","Rank":0,"PoetryId":null,"Pinyin":"shēng ěr shǐ yuè hòu ，méi huā shi jǐ jiān ","Tag":null,"Explanation":null,"English":null,"Sort":1,"Dynasty":"清"},{"Id":5369066,"Sentence":"女长梅亦大，于今二十年。","Rank":0,"PoetryId":null,"Pinyin":"nǚ cháng méi yì dà ，yú jīn èr shǐ nián ","Tag":null,"Explanation":null,"English":null,"Sort":2,"Dynasty":"清"},{"Id":5369067,"Sentence":"今尔别我去，梅花仍满檐。","Rank":0,"PoetryId":null,"Pinyin":"jīn ěr bié wǒ qù ，méi huā réng mǎn yán ","Tag":null,"Explanation":null,"English":null,"Sort":3,"Dynasty":"清"},{"Id":5369068,"Sentence":"与尔簪荆钗，摘梅插花钿。","Rank":0,"PoetryId":null,"Pinyin":"yú ěr zān jīng chāi ，zhāi méi chā huā diàn ","Tag":null,"Explanation":null,"English":null,"Sort":4,"Dynasty":"清"},{"Id":5369069,"Sentence":"凄然与母别，母痛泪如泉。","Rank":0,"PoetryId":null,"Pinyin":"qī rán yú mǔ bié ，mǔ tòng lèi rú quán ","Tag":null,"Explanation":null,"English":null,"Sort":5,"Dynasty":"清"},{"Id":5369070,"Sentence":"拭汝纵横泪，记我临歧言。","Rank":0,"PoetryId":null,"Pinyin":"shì rǔ zòng héng lèi ，jì wǒ lǐn qǐ yán ","Tag":null,"Explanation":null,"English":null,"Sort":6,"Dynasty":"清"},{"Id":5369071,"Sentence":"尔在汝舅侧，实如父母前。","Rank":0,"PoetryId":null,"Pinyin":"ěr zài rǔ jìu cè ，shǐ rú fǔ mǔ qián ","Tag":null,"Explanation":null,"English":null,"Sort":7,"Dynasty":"清"},{"Id":5369072,"Sentence":"汝姑既已无，正须赖汝贤。","Rank":0,"PoetryId":null,"Pinyin":"rǔ gū jì yi mó ，zhēng xū lài rǔ xián ","Tag":null,"Explanation":null,"English":null,"Sort":8,"Dynasty":"清"},{"Id":5369073,"Sentence":"其余诸姑叔，和柔实所先。","Rank":0,"PoetryId":null,"Pinyin":"jī yú zhū gū shū ，hé róu shǐ suǒ xiān ","Tag":null,"Explanation":null,"English":null,"Sort":9,"Dynasty":"清"},{"Id":5369074,"Sentence":"苦语何可尽，绕梅空潸然。","Rank":0,"PoetryId":null,"Pinyin":"kǔ yǔ hé kě jin ，rào méi kōng shān rán ","Tag":null,"Explanation":null,"English":null,"Sort":10,"Dynasty":"清"}]}