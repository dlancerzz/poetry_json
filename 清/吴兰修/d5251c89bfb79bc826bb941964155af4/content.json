{"Id":739604,"Title":"九日登白云山望海","Dynasty":"清","Author":"吴兰修","Context":"晓来喜听樵夫语，今日重阳不风雨。出门一笑双瞳青，海色山光净如许。我访白云云忽生，石根缕缕炊痕轻。随风荡漾作波势，似闻万壑流云声。此时海上云亦起，曼衍鱼龙幻无比。吹上螺青不可攀，蓬莱缥缈秋烟里。须臾山海两不分，千里万里同一云。空际有人吹玉笛，骖鸾仿佛云中君。大风西来卷如席，六合苍茫去无迹。倒挽南溟洗碧空，海山寸寸皆秋色。从来过眼如云烟，秦灰汉劫知何年。负郭耕云自怡悦，岂必鸡犬皆成仙。况今中外无戎马，醉后茱萸不须把。四海农夫但望秋，云兮为霖雨天下。","PoertyType":null,"Cipai":"九日","Status":2,"Rank":0,"Tag":null,"Explanation":null,"First":null,"Guid":"d5251c89bfb79bc826bb941964155af4","Step":0,"Verses":[{"Id":5508118,"Sentence":"晓来喜听樵夫语，今日重阳不风雨。","Rank":0,"PoetryId":null,"Pinyin":"xiǎo lái xi tīng qiáo fū yǔ ，jīn rì chóng yáng bú fēng yǔ ","Tag":null,"Explanation":null,"English":null,"Sort":0,"Dynasty":"清"},{"Id":5508119,"Sentence":"出门一笑双瞳青，海色山光净如许。","Rank":0,"PoetryId":null,"Pinyin":"chū mén yī xiào shuāng tóng qīng ，hǎi sè shān guāng jìng rú hǔ ","Tag":null,"Explanation":null,"English":null,"Sort":1,"Dynasty":"清"},{"Id":5508120,"Sentence":"我访白云云忽生，石根缕缕炊痕轻。","Rank":0,"PoetryId":null,"Pinyin":"wǒ fǎng bái yún yún hū shēng ，dàn gēn lǚ lǚ chuī hén qīng ","Tag":null,"Explanation":null,"English":null,"Sort":2,"Dynasty":"清"},{"Id":5508121,"Sentence":"随风荡漾作波势，似闻万壑流云声。","Rank":0,"PoetryId":null,"Pinyin":"suǐ fēng dàng yàng zuō bō shì ，shì wén mò hè lǐu yún shēng ","Tag":null,"Explanation":null,"English":null,"Sort":3,"Dynasty":"清"},{"Id":5508122,"Sentence":"此时海上云亦起，曼衍鱼龙幻无比。","Rank":0,"PoetryId":null,"Pinyin":"ci shǐ hǎi shǎng yún yì qi ，màn yǎn yú lóng huàn mó bi ","Tag":null,"Explanation":null,"English":null,"Sort":4,"Dynasty":"清"},{"Id":5508123,"Sentence":"吹上螺青不可攀，蓬莱缥缈秋烟里。","Rank":0,"PoetryId":null,"Pinyin":"chuī shǎng luó qīng bú kě pān ，péng lái piāo miǎo qīu yān li ","Tag":null,"Explanation":null,"English":null,"Sort":5,"Dynasty":"清"},{"Id":5508124,"Sentence":"须臾山海两不分，千里万里同一云。","Rank":0,"PoetryId":null,"Pinyin":"xū yú shān hǎi liǎng bú fēn ，qiān li mò li tóng yī yún ","Tag":null,"Explanation":null,"English":null,"Sort":6,"Dynasty":"清"},{"Id":5508125,"Sentence":"空际有人吹玉笛，骖鸾仿佛云中君。","Rank":0,"PoetryId":null,"Pinyin":"kōng jì yǒu rén chuī yù dǐ ，cān luán fǎng fó yún zhōng jūn ","Tag":null,"Explanation":null,"English":null,"Sort":7,"Dynasty":"清"},{"Id":5508126,"Sentence":"大风西来卷如席，六合苍茫去无迹。","Rank":0,"PoetryId":null,"Pinyin":"dà fēng xī lái juǎn rú xǐ ，lìu gě cāng māng qù mó jì ","Tag":null,"Explanation":null,"English":null,"Sort":8,"Dynasty":"清"},{"Id":5508127,"Sentence":"倒挽南溟洗碧空，海山寸寸皆秋色。","Rank":0,"PoetryId":null,"Pinyin":"dǎo wǎn nā mǐng xi bì kōng ，hǎi shān cùn cùn jiē qīu sè ","Tag":null,"Explanation":null,"English":null,"Sort":9,"Dynasty":"清"},{"Id":5508128,"Sentence":"从来过眼如云烟，秦灰汉劫知何年。","Rank":0,"PoetryId":null,"Pinyin":"cóng lái guō yǎn rú yún yān ，qǐn huī hàn jié zhī hé nián ","Tag":null,"Explanation":null,"English":null,"Sort":10,"Dynasty":"清"},{"Id":5508129,"Sentence":"负郭耕云自怡悦，岂必鸡犬皆成仙。","Rank":0,"PoetryId":null,"Pinyin":"fù guō gēng yún zì yǐ yuè ，qi bì jī quǎn jiē chéng xiān ","Tag":null,"Explanation":null,"English":null,"Sort":11,"Dynasty":"清"},{"Id":5508130,"Sentence":"况今中外无戎马，醉后茱萸不须把。","Rank":0,"PoetryId":null,"Pinyin":"kuàng jīn zhōng wài mó róng mǎ ，zuì hòu zhū yú bú xū bǎ ","Tag":null,"Explanation":null,"English":null,"Sort":12,"Dynasty":"清"},{"Id":5508131,"Sentence":"四海农夫但望秋，云兮为霖雨天下。","Rank":0,"PoetryId":null,"Pinyin":"sì hǎi nóng fū dàn wàng qīu ，yún xī wéi lǐn yǔ tiān xià ","Tag":null,"Explanation":null,"English":null,"Sort":13,"Dynasty":"清"}]}