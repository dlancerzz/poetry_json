{"Id":809417,"Title":"谒莱阳二姜先生祠","Dynasty":"清","Author":"胡蔚","Context":"浩气神明在，孤忠史册存。墓田沧海远，云木敬亭昏。死亦全臣节，生犹哭主恩。还闻魏冰叔，直笔洗烦冤。末劫何多难，曾闻鲁两生。艰难豺虎日，生死弟兄情。故社悲荒蔓，遗民惜老成。青山留庙祀，凭吊涕交横。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0fba9693c789d342bcb56b69ee103375","Step":0,"Verses":[{"Id":5454542,"Sentence":"浩气神明在，孤忠史册存。","Rank":0,"PoetryId":null,"Pinyin":"hào qì shén mǐng zài ，gū zhōng shi cè cún ","Tag":null,"Explanation":null,"English":null,"Sort":0,"Dynasty":"清"},{"Id":5454543,"Sentence":"墓田沧海远，云木敬亭昏。","Rank":0,"PoetryId":null,"Pinyin":"mù tián cāng hǎi yuǎn ，yún mù jìng tǐng hūn ","Tag":null,"Explanation":null,"English":null,"Sort":1,"Dynasty":"清"},{"Id":5454544,"Sentence":"死亦全臣节，生犹哭主恩。","Rank":0,"PoetryId":null,"Pinyin":"si yì quán chén jiē ，shēng yóu kū zhǔ ēn ","Tag":null,"Explanation":null,"English":null,"Sort":2,"Dynasty":"清"},{"Id":5454545,"Sentence":"还闻魏冰叔，直笔洗烦冤。","Rank":0,"PoetryId":null,"Pinyin":"hái wén wèi bīng shū ，zhǐ bi xi fán yuān ","Tag":null,"Explanation":null,"English":null,"Sort":3,"Dynasty":"清"},{"Id":5454546,"Sentence":"末劫何多难，曾闻鲁两生。","Rank":0,"PoetryId":null,"Pinyin":"mò jié hé duō nán ，céng wén lǔ liǎng shēng ","Tag":null,"Explanation":null,"English":null,"Sort":4,"Dynasty":"清"},{"Id":5454547,"Sentence":"艰难豺虎日，生死弟兄情。","Rank":0,"PoetryId":null,"Pinyin":"jiān nán chái hū rì ，shēng si dì xiōng qǐng ","Tag":null,"Explanation":null,"English":null,"Sort":5,"Dynasty":"清"},{"Id":5454548,"Sentence":"故社悲荒蔓，遗民惜老成。","Rank":0,"PoetryId":null,"Pinyin":"gù shè bēi huāng mán ，wèi mǐn xī lǎo chéng ","Tag":null,"Explanation":null,"English":null,"Sort":6,"Dynasty":"清"},{"Id":5454549,"Sentence":"青山留庙祀，凭吊涕交横。","Rank":0,"PoetryId":null,"Pinyin":"qīng shān lǐu miào sì ，pǐng diào tì jiāo héng ","Tag":null,"Explanation":null,"English":null,"Sort":7,"Dynasty":"清"}]}