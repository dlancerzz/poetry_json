{"Id":805198,"Title":"马伏波聚米为山谷二首","Dynasty":"清","Author":"王家枚","Context":"英雄慷慨出从戎，万里分明指掌中。一握早将形势定，六军从此路途通。是翁兵甲胸罗富，大地山河眼界空。专阃何人娴将略，高平凭眺溯流风。河山争战阅兴亡，策敌谁如马援长。擘画兵机娴借箸，指陈虏势易探囊。秦关渺小如沧粟，蜀道崎岖转峙粮。斗大西城危釜底，潜师早已度陈仓。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"369d9f8754bd2f8b7b78f2efe228e406","Step":0,"Verses":[{"Id":5633727,"Sentence":"专阃何人娴将略，高平凭眺溯流风。","Rank":0,"PoetryId":null,"Pinyin":"zhuān kǔn hé rén xián jiāng lvè ，gāo pǐng pǐng tiào sù lǐu fēng ","Tag":null,"Explanation":null,"English":null,"Sort":3,"Dynasty":"清"},{"Id":5633724,"Sentence":"英雄慷慨出从戎，万里分明指掌中。","Rank":0,"PoetryId":null,"Pinyin":"yīng xióng kāng kǎi chū cóng róng ，mò li fēn mǐng zhi zhǎng zhōng ","Tag":null,"Explanation":null,"English":null,"Sort":0,"Dynasty":"清"},{"Id":5633725,"Sentence":"一握早将形势定，六军从此路途通。","Rank":0,"PoetryId":null,"Pinyin":"yī wò zǎo jiāng xǐng shì dìng ，lìu jūn cóng ci lù tú tōng ","Tag":null,"Explanation":null,"English":null,"Sort":1,"Dynasty":"清"},{"Id":5633726,"Sentence":"是翁兵甲胸罗富，大地山河眼界空。","Rank":0,"PoetryId":null,"Pinyin":"shì wēng bīng jiǎ xiōng luó fù ，dà 地shān hé yǎn jiè kōng ","Tag":null,"Explanation":null,"English":null,"Sort":2,"Dynasty":"清"},{"Id":5633728,"Sentence":"河山争战阅兴亡，策敌谁如马援长。","Rank":0,"PoetryId":null,"Pinyin":"hé shān zhēng zhàn yuè xīng wáng ，cè dǐ shéi rú mǎ yuán cháng ","Tag":null,"Explanation":null,"English":null,"Sort":4,"Dynasty":"清"},{"Id":5633729,"Sentence":"擘画兵机娴借箸，指陈虏势易探囊。","Rank":0,"PoetryId":null,"Pinyin":"bò huà bīng jī xián jiè zhù ，zhi chén lǔ shì yì tàn nāng ","Tag":null,"Explanation":null,"English":null,"Sort":5,"Dynasty":"清"},{"Id":5633730,"Sentence":"秦关渺小如沧粟，蜀道崎岖转峙粮。","Rank":0,"PoetryId":null,"Pinyin":"qǐn guān miǎo xiǎo rú cāng sù ，shǔ dāo qǐ qū zhuǎi shì liáng ","Tag":null,"Explanation":null,"English":null,"Sort":6,"Dynasty":"清"},{"Id":5633731,"Sentence":"斗大西城危釜底，潜师早已度陈仓。","Rank":0,"PoetryId":null,"Pinyin":"dǒu dà xī chéng wēi fǔ 底，qián shī zǎo yi dù chén cāng ","Tag":null,"Explanation":null,"English":null,"Sort":7,"Dynasty":"清"}]}