{"Id":746100,"Title":"韬斋见示所模王廉州烟树晴峦横卷属题","Dynasty":"清","Author":"郭曾炘","Context":"老生有常谈，无欲观其妙。覃溪借评画，下士皆大笑。岂知至人心，如镜常皎皎。燕处谢荣观，超然尘壒表。四王擅名家，古逸惟元照。晴窗偶展卷，借题抒腹稿。疏林带茅屋，风帆逐飞鸟。一重一掩间，烟云互萦绕。直与造化游，匪矜神貌肖。旷林日干戈，庸流空自扰。扁舟者谁子，危坐方持钓。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3a9a91c44fa049f3badbefbd96c12401","Step":0,"Verses":[{"Id":5976979,"Sentence":"老生有常谈，无欲观其妙。","Rank":0,"PoetryId":null,"Pinyin":"lǎo shēng yǒu cháng tán ，mó yù guān jī miào ","Tag":null,"Explanation":null,"English":null,"Sort":0,"Dynasty":"清"},{"Id":5976980,"Sentence":"覃溪借评画，下士皆大笑。","Rank":0,"PoetryId":null,"Pinyin":"qǐn xī jiè pǐng huà ，xià shì jiē dà xiào ","Tag":null,"Explanation":null,"English":null,"Sort":1,"Dynasty":"清"},{"Id":5976981,"Sentence":"岂知至人心，如镜常皎皎。","Rank":0,"PoetryId":null,"Pinyin":"qi zhī zhì rén xīn ，rú jìng cháng jiǎo jiǎo ","Tag":null,"Explanation":null,"English":null,"Sort":2,"Dynasty":"清"},{"Id":5976982,"Sentence":"燕处谢荣观，超然尘壒表。","Rank":0,"PoetryId":null,"Pinyin":"yān chǔ xiè róng guān ，chāo rán chén ài biǎo ","Tag":null,"Explanation":null,"English":null,"Sort":3,"Dynasty":"清"},{"Id":5976983,"Sentence":"四王擅名家，古逸惟元照。","Rank":0,"PoetryId":null,"Pinyin":"sì wáng shàn mǐng gū ，gǔ yì wéi yuán zhào ","Tag":null,"Explanation":null,"English":null,"Sort":4,"Dynasty":"清"},{"Id":5976984,"Sentence":"晴窗偶展卷，借题抒腹稿。","Rank":0,"PoetryId":null,"Pinyin":"qǐng chuāng ǒu zhǎn juǎn ，jiè tǐ shū fù gǎo ","Tag":null,"Explanation":null,"English":null,"Sort":5,"Dynasty":"清"},{"Id":5976985,"Sentence":"疏林带茅屋，风帆逐飞鸟。","Rank":0,"PoetryId":null,"Pinyin":"shū lǐn dài máo wū ，fēng fān zhú fēi diǎo ","Tag":null,"Explanation":null,"English":null,"Sort":6,"Dynasty":"清"},{"Id":5976986,"Sentence":"一重一掩间，烟云互萦绕。","Rank":0,"PoetryId":null,"Pinyin":"yī chóng yī yǎn jiān ，yān yún hù yǐng rào ","Tag":null,"Explanation":null,"English":null,"Sort":7,"Dynasty":"清"},{"Id":5976987,"Sentence":"直与造化游，匪矜神貌肖。","Rank":0,"PoetryId":null,"Pinyin":"zhǐ yú zào huā yóu ，fěi jīn shén mào xiāo ","Tag":null,"Explanation":null,"English":null,"Sort":8,"Dynasty":"清"},{"Id":5976988,"Sentence":"旷林日干戈，庸流空自扰。","Rank":0,"PoetryId":null,"Pinyin":"kuàng lǐn rì gān gē ，yōng lǐu kōng zì rǎo ","Tag":null,"Explanation":null,"English":null,"Sort":9,"Dynasty":"清"},{"Id":5976989,"Sentence":"扁舟者谁子，危坐方持钓。","Rank":0,"PoetryId":null,"Pinyin":"biǎn zhōu zhě shéi zi ，wēi zuò fāng chǐ diào ","Tag":null,"Explanation":null,"English":null,"Sort":10,"Dynasty":"清"}]}