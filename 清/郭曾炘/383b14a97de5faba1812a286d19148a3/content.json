{"Id":809837,"Title":"书钞本杜诗后","Dynasty":"清","Author":"郭曾炘","Context":"杜陵际丧乱，每饭不忘君。许身稷与契，世尤骇其言。岂知此老胸，固生忧黎元。稷契佐唐虞，得以康斯民。君民实一体，君仁莫不仁。所以企中兴，恋阙心拳拳。肃代虽孱主，西极犹自存。陵夷逮懿昭，读史足辛酸。岂惟冻雀悲，清流亦投渊。群盗起如毛，什百巢与温。所过恣屠掠，千里无人烟。五季递兴仆，十国更剖分。回思天宝日，何思羲皇前。九州戴共主，继体岂皆贤。神器要有属，自然息闇干。《风》《骚》本忠爱，千载思灵均。杨墨无君父，率兽终食人。民彝既泯乱，天道无幸全。此语非臆造，吾闻自船山。杜公称诗圣，众体无不备。大云赞公房，乃与选诗类。向来信口读，未测意所谓。近览杜园说，乃知豁蒙翳。当年陷贼中，此为窜匿地。去来与信宿，踪迹皆可识。复壁藏赵岐，北海侔高谊。巾履及醍醐，衣食兼赒济。脱身有天幸，麻鞋达行在。右丞与司户，误被罗网致。托疾以自全，亦未伪职试。台州竟死谪，辋川亦作废。少陵屡赠诗，湔祓至一再。后儒顾不谅，执此为訾议。往者粤寇乱，名臣若汤戴。皆无效死责，慷慨轻就义。承平重气节，清议犹可畏。道咸去岂远，风尚乃大异。纷然鸟兽散，咄咄真怪事。虞山笺杜诗，毕生萃心力。以视訔鹤辈，较然分黑白。稼堂与义门，纠缪纷指摘。芟薙其榛芜，十犹八九得。独解勃律章，乃援奘师说。衣毛讥鸟言，比类强区别。书生守兔园，繁徵疑奥僻。龙门谤史心，狡狯故难测。我因读此笺，重感世变亟。通市逾百年，蕃舶来如织。邹衍所常谈，甘英未尽历。条支西海头，环峙皆勍敌。连鸡斗爪觜，未易雌雄决。马主虽中微，宝乡益繁殖。盛衰初无常，谁能外夷狄。震旦号昭明，文物迥非昔。仁义苟不存，政恐难立国。即叙徵夏书，大言得无怍。牧翁岂及料，澜翻恣笔舌。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"383b14a97de5faba1812a286d19148a3","Step":0,"Verses":[{"Id":5463013,"Sentence":"杜陵际丧乱，每饭不忘君。","Rank":0,"PoetryId":null,"Pinyin":"dù lǐng jì sāng luàn ，měi fàn bú wàng jūn ","Tag":null,"Explanation":null,"English":null,"Sort":0,"Dynasty":"清"},{"Id":5463014,"Sentence":"许身稷与契，世尤骇其言。","Rank":0,"PoetryId":null,"Pinyin":"hǔ shēn jì yú qì ，shì yóu hài jī yán ","Tag":null,"Explanation":null,"English":null,"Sort":1,"Dynasty":"清"},{"Id":5463015,"Sentence":"岂知此老胸，固生忧黎元。","Rank":0,"PoetryId":null,"Pinyin":"qi zhī ci lǎo xiōng ，gù shēng yōu lǐ yuán ","Tag":null,"Explanation":null,"English":null,"Sort":2,"Dynasty":"清"},{"Id":5463016,"Sentence":"稷契佐唐虞，得以康斯民。","Rank":0,"PoetryId":null,"Pinyin":"jì qì zuǒ táng yú ，dé yi kāng sī mǐn ","Tag":null,"Explanation":null,"English":null,"Sort":3,"Dynasty":"清"},{"Id":5463017,"Sentence":"君民实一体，君仁莫不仁。","Rank":0,"PoetryId":null,"Pinyin":"jūn mǐn shǐ yī tī ，jūn rén mò bú rén ","Tag":null,"Explanation":null,"English":null,"Sort":4,"Dynasty":"清"},{"Id":5463018,"Sentence":"所以企中兴，恋阙心拳拳。","Rank":0,"PoetryId":null,"Pinyin":"suǒ yi qi zhōng xīng ，liàn quē xīn quán quán ","Tag":null,"Explanation":null,"English":null,"Sort":5,"Dynasty":"清"},{"Id":5463019,"Sentence":"肃代虽孱主，西极犹自存。","Rank":0,"PoetryId":null,"Pinyin":"sù dài suī càn zhǔ ，xī jǐ yóu zì cún ","Tag":null,"Explanation":null,"English":null,"Sort":6,"Dynasty":"清"},{"Id":5463020,"Sentence":"陵夷逮懿昭，读史足辛酸。","Rank":0,"PoetryId":null,"Pinyin":"lǐng yǐ dǎi yì zhāo ，dòu shi zú xīn suān ","Tag":null,"Explanation":null,"English":null,"Sort":7,"Dynasty":"清"},{"Id":5463021,"Sentence":"岂惟冻雀悲，清流亦投渊。","Rank":0,"PoetryId":null,"Pinyin":"qi wéi dòng qiāo bēi ，qīng lǐu yì tóu yuān ","Tag":null,"Explanation":null,"English":null,"Sort":8,"Dynasty":"清"},{"Id":5463022,"Sentence":"群盗起如毛，什百巢与温。","Rank":0,"PoetryId":null,"Pinyin":"qún dào qi rú máo ，shén bǎi cháo yú wēn ","Tag":null,"Explanation":null,"English":null,"Sort":9,"Dynasty":"清"},{"Id":5463023,"Sentence":"所过恣屠掠，千里无人烟。","Rank":0,"PoetryId":null,"Pinyin":"suǒ guō zì tú lvě ，qiān li mó rén yān ","Tag":null,"Explanation":null,"English":null,"Sort":10,"Dynasty":"清"},{"Id":5463024,"Sentence":"五季递兴仆，十国更剖分。","Rank":0,"PoetryId":null,"Pinyin":"wǔ jì dì xīng pū ，shǐ guó gēng pōu fēn ","Tag":null,"Explanation":null,"English":null,"Sort":11,"Dynasty":"清"},{"Id":5463025,"Sentence":"回思天宝日，何思羲皇前。","Rank":0,"PoetryId":null,"Pinyin":"huǐ sāi tiān bǎo rì ，hé sāi xī huáng qián ","Tag":null,"Explanation":null,"English":null,"Sort":12,"Dynasty":"清"},{"Id":5463026,"Sentence":"九州戴共主，继体岂皆贤。","Rank":0,"PoetryId":null,"Pinyin":"jiu zhōu dài gōng zhǔ ，jì tī qi jiē xián ","Tag":null,"Explanation":null,"English":null,"Sort":13,"Dynasty":"清"},{"Id":5463027,"Sentence":"神器要有属，自然息闇干。","Rank":0,"PoetryId":null,"Pinyin":"shén qì yāo yǒu shǔ ，zì rán xī ān gān ","Tag":null,"Explanation":null,"English":null,"Sort":14,"Dynasty":"清"},{"Id":5463028,"Sentence":"《风》《骚》本忠爱，千载思灵均。","Rank":0,"PoetryId":null,"Pinyin":"《fēng 》《sāo 》běn zhōng ài ，qiān zǎi sāi lǐng jūn ","Tag":null,"Explanation":null,"English":null,"Sort":15,"Dynasty":"清"},{"Id":5463029,"Sentence":"杨墨无君父，率兽终食人。","Rank":0,"PoetryId":null,"Pinyin":"yáng mò mó jūn fǔ ，lǜ shòu zhōng shǐ rén ","Tag":null,"Explanation":null,"English":null,"Sort":16,"Dynasty":"清"},{"Id":5463030,"Sentence":"民彝既泯乱，天道无幸全。","Rank":0,"PoetryId":null,"Pinyin":"mǐn yǐ jì min luàn ，tiān dāo mó xìng quán ","Tag":null,"Explanation":null,"English":null,"Sort":17,"Dynasty":"清"},{"Id":5463031,"Sentence":"此语非臆造，吾闻自船山。","Rank":0,"PoetryId":null,"Pinyin":"ci yǔ fēi yì zào ，wú wén zì chuán shān ","Tag":null,"Explanation":null,"English":null,"Sort":18,"Dynasty":"清"},{"Id":5463032,"Sentence":"杜公称诗圣，众体无不备。","Rank":0,"PoetryId":null,"Pinyin":"dù gōng chèn shī shèng ，zhòng tī mó bú bèi ","Tag":null,"Explanation":null,"English":null,"Sort":19,"Dynasty":"清"},{"Id":5463033,"Sentence":"大云赞公房，乃与选诗类。","Rank":0,"PoetryId":null,"Pinyin":"dà yún zàn gōng fáng ，nǎi yú shuā shī lèi ","Tag":null,"Explanation":null,"English":null,"Sort":20,"Dynasty":"清"},{"Id":5463034,"Sentence":"向来信口读，未测意所谓。","Rank":0,"PoetryId":null,"Pinyin":"xiàng lái xìn kǒu dòu ，wèi cè yì suǒ wèi ","Tag":null,"Explanation":null,"English":null,"Sort":21,"Dynasty":"清"},{"Id":5463035,"Sentence":"近览杜园说，乃知豁蒙翳。","Rank":0,"PoetryId":null,"Pinyin":"jìn lǎn dù yuán shuì ，nǎi zhī huá mēng yì ","Tag":null,"Explanation":null,"English":null,"Sort":22,"Dynasty":"清"},{"Id":5463036,"Sentence":"当年陷贼中，此为窜匿地。","Rank":0,"PoetryId":null,"Pinyin":"dāng nián xiàn zéi zhōng ，ci wéi cuàn nì 地","Tag":null,"Explanation":null,"English":null,"Sort":23,"Dynasty":"清"},{"Id":5463037,"Sentence":"去来与信宿，踪迹皆可识。","Rank":0,"PoetryId":null,"Pinyin":"qù lái yú xìn sù ，zōng jì jiē kě shǐ ","Tag":null,"Explanation":null,"English":null,"Sort":24,"Dynasty":"清"},{"Id":5463038,"Sentence":"复壁藏赵岐，北海侔高谊。","Rank":0,"PoetryId":null,"Pinyin":"fù bì cáng zhào qǐ ，běi hǎi móu gāo yì ","Tag":null,"Explanation":null,"English":null,"Sort":25,"Dynasty":"清"},{"Id":5463039,"Sentence":"巾履及醍醐，衣食兼赒济。","Rank":0,"PoetryId":null,"Pinyin":"jīn lǚ jǐ tǐ hú ，yī shǐ jiān zhōu ji ","Tag":null,"Explanation":null,"English":null,"Sort":26,"Dynasty":"清"},{"Id":5463040,"Sentence":"脱身有天幸，麻鞋达行在。","Rank":0,"PoetryId":null,"Pinyin":"tuō shēn yǒu tiān xìng ，mā xié dá háng zài ","Tag":null,"Explanation":null,"English":null,"Sort":27,"Dynasty":"清"},{"Id":5463041,"Sentence":"右丞与司户，误被罗网致。","Rank":0,"PoetryId":null,"Pinyin":"yòu chéng yú sī hù ，wù bèi luó wǎng zhì ","Tag":null,"Explanation":null,"English":null,"Sort":28,"Dynasty":"清"},{"Id":5463042,"Sentence":"托疾以自全，亦未伪职试。","Rank":0,"PoetryId":null,"Pinyin":"tuō jǐ yi zì quán ，yì wèi wěi zhǐ shì ","Tag":null,"Explanation":null,"English":null,"Sort":29,"Dynasty":"清"},{"Id":5463043,"Sentence":"台州竟死谪，辋川亦作废。","Rank":0,"PoetryId":null,"Pinyin":"tāi zhōu jìng si zhé ，wǎng chuān yì zuō fèi ","Tag":null,"Explanation":null,"English":null,"Sort":30,"Dynasty":"清"},{"Id":5463044,"Sentence":"少陵屡赠诗，湔祓至一再。","Rank":0,"PoetryId":null,"Pinyin":"shǎo lǐng lǚ zèng shī ，jiān fú zhì yī zài ","Tag":null,"Explanation":null,"English":null,"Sort":31,"Dynasty":"清"},{"Id":5463045,"Sentence":"后儒顾不谅，执此为訾议。","Rank":0,"PoetryId":null,"Pinyin":"hòu rú gù bú liàng ，zhǐ ci wéi zī yì ","Tag":null,"Explanation":null,"English":null,"Sort":32,"Dynasty":"清"},{"Id":5463046,"Sentence":"往者粤寇乱，名臣若汤戴。","Rank":0,"PoetryId":null,"Pinyin":"wǎng zhě yuè kòu luàn ，mǐng chén rě shāng dài ","Tag":null,"Explanation":null,"English":null,"Sort":33,"Dynasty":"清"},{"Id":5463047,"Sentence":"皆无效死责，慷慨轻就义。","Rank":0,"PoetryId":null,"Pinyin":"jiē mó xiào si zé ，kāng kǎi qīng jìu yǐ ","Tag":null,"Explanation":null,"English":null,"Sort":34,"Dynasty":"清"},{"Id":5463048,"Sentence":"承平重气节，清议犹可畏。","Rank":0,"PoetryId":null,"Pinyin":"chéng pǐng chóng qì jiē ，qīng yì yóu kě wèi ","Tag":null,"Explanation":null,"English":null,"Sort":35,"Dynasty":"清"},{"Id":5463049,"Sentence":"道咸去岂远，风尚乃大异。","Rank":0,"PoetryId":null,"Pinyin":"dāo xián qù qi yuǎn ，fēng shàng nǎi dà yì ","Tag":null,"Explanation":null,"English":null,"Sort":36,"Dynasty":"清"},{"Id":5463050,"Sentence":"纷然鸟兽散，咄咄真怪事。","Rank":0,"PoetryId":null,"Pinyin":"fēn rán diǎo shòu sǎn ，duō duō zhēn guài shì ","Tag":null,"Explanation":null,"English":null,"Sort":37,"Dynasty":"清"},{"Id":5463051,"Sentence":"虞山笺杜诗，毕生萃心力。","Rank":0,"PoetryId":null,"Pinyin":"yú shān jiān dù shī ，bì shēng cuì xīn lì ","Tag":null,"Explanation":null,"English":null,"Sort":38,"Dynasty":"清"},{"Id":5463052,"Sentence":"以视訔鹤辈，较然分黑白。","Rank":0,"PoetryId":null,"Pinyin":"yi shì yǐn hè bèi ，jiào rán fēn hēi bái ","Tag":null,"Explanation":null,"English":null,"Sort":39,"Dynasty":"清"},{"Id":5463053,"Sentence":"稼堂与义门，纠缪纷指摘。","Rank":0,"PoetryId":null,"Pinyin":"jià táng yú yǐ mén ，jīu miào fēn zhi zhāi ","Tag":null,"Explanation":null,"English":null,"Sort":40,"Dynasty":"清"},{"Id":5463054,"Sentence":"芟薙其榛芜，十犹八九得。","Rank":0,"PoetryId":null,"Pinyin":"shān tì jī zhēn wú ，shǐ yóu bā jiu dé ","Tag":null,"Explanation":null,"English":null,"Sort":41,"Dynasty":"清"},{"Id":5463055,"Sentence":"独解勃律章，乃援奘师说。","Rank":0,"PoetryId":null,"Pinyin":"dú jiě bó lǜ zhāng ，nǎi yuán zàng shī shuì ","Tag":null,"Explanation":null,"English":null,"Sort":42,"Dynasty":"清"},{"Id":5463056,"Sentence":"衣毛讥鸟言，比类强区别。","Rank":0,"PoetryId":null,"Pinyin":"yī máo jī diǎo yán ，bi lèi jiàng ōu bié ","Tag":null,"Explanation":null,"English":null,"Sort":43,"Dynasty":"清"},{"Id":5463057,"Sentence":"书生守兔园，繁徵疑奥僻。","Rank":0,"PoetryId":null,"Pinyin":"shū shēng shǒu tù yuán ，fán zhēng yǐ ào pì ","Tag":null,"Explanation":null,"English":null,"Sort":44,"Dynasty":"清"},{"Id":5463058,"Sentence":"龙门谤史心，狡狯故难测。","Rank":0,"PoetryId":null,"Pinyin":"lóng mén bàng shi xīn ，jiǎo kuài gù nán cè ","Tag":null,"Explanation":null,"English":null,"Sort":45,"Dynasty":"清"},{"Id":5463059,"Sentence":"我因读此笺，重感世变亟。","Rank":0,"PoetryId":null,"Pinyin":"wǒ yīn dòu ci jiān ，chóng gǎn shì biàn jǐ ","Tag":null,"Explanation":null,"English":null,"Sort":46,"Dynasty":"清"},{"Id":5463060,"Sentence":"通市逾百年，蕃舶来如织。","Rank":0,"PoetryId":null,"Pinyin":"tōng shì yú bǎi nián ，fān bó lái rú zhī ","Tag":null,"Explanation":null,"English":null,"Sort":47,"Dynasty":"清"},{"Id":5463061,"Sentence":"邹衍所常谈，甘英未尽历。","Rank":0,"PoetryId":null,"Pinyin":"jù yǎn suǒ cháng tán ，gān yīng wèi jin lì ","Tag":null,"Explanation":null,"English":null,"Sort":48,"Dynasty":"清"},{"Id":5463062,"Sentence":"条支西海头，环峙皆勍敌。","Rank":0,"PoetryId":null,"Pinyin":"tiáo zhī xī hǎi tóu ，huán shì jiē qǐng dǐ ","Tag":null,"Explanation":null,"English":null,"Sort":49,"Dynasty":"清"},{"Id":5463063,"Sentence":"连鸡斗爪觜，未易雌雄决。","Rank":0,"PoetryId":null,"Pinyin":"lián jī dǒu zhǎo zī ，wèi yì cǐ xióng jué ","Tag":null,"Explanation":null,"English":null,"Sort":50,"Dynasty":"清"},{"Id":5463064,"Sentence":"马主虽中微，宝乡益繁殖。","Rank":0,"PoetryId":null,"Pinyin":"mǎ zhǔ suī zhōng wēi ，bǎo xiāng yì fán 殖","Tag":null,"Explanation":null,"English":null,"Sort":51,"Dynasty":"清"},{"Id":5463065,"Sentence":"盛衰初无常，谁能外夷狄。","Rank":0,"PoetryId":null,"Pinyin":"chéng cuī chū mó cháng ，shéi néng wài yǐ dǐ ","Tag":null,"Explanation":null,"English":null,"Sort":52,"Dynasty":"清"},{"Id":5463066,"Sentence":"震旦号昭明，文物迥非昔。","Rank":0,"PoetryId":null,"Pinyin":"zhèn dàn háo zhāo mǐng ，wén wù jiǒng fēi xī ","Tag":null,"Explanation":null,"English":null,"Sort":53,"Dynasty":"清"},{"Id":5463067,"Sentence":"仁义苟不存，政恐难立国。","Rank":0,"PoetryId":null,"Pinyin":"rén yǐ gǒu bú cún ，zhèng kǒng nán lì guó ","Tag":null,"Explanation":null,"English":null,"Sort":54,"Dynasty":"清"},{"Id":5463068,"Sentence":"即叙徵夏书，大言得无怍。","Rank":0,"PoetryId":null,"Pinyin":"jǐ xù zhēng xià shū ，dà yán dé mó zuò ","Tag":null,"Explanation":null,"English":null,"Sort":55,"Dynasty":"清"},{"Id":5463069,"Sentence":"牧翁岂及料，澜翻恣笔舌。","Rank":0,"PoetryId":null,"Pinyin":"mù wēng qi jǐ liào ，lán fān zì bi shé ","Tag":null,"Explanation":null,"English":null,"Sort":56,"Dynasty":"清"}]}