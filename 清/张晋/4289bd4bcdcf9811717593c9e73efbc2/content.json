{"Id":759268,"Title":"安阳行","Dynasty":"清","Author":"张晋","Context":"空城哑哑啼饥乌，夕照明灭残垒孤。安阳旧事记仿佛，驱马来过心踌躇。卿子冠军非丈夫，策人何智身何愚。一朝拜将握兵柄，四十六日留中途。猛虎贪狼尽劲旅，下令欲杀胡为乎？秦强赵弱俨指掌，赵灭安见秦可图。如何筹划不及此，饮酒高会方欢娱。军中士卒食半粟，天寒冻饿无完肤。重瞳旁耽叱咤起，快论侃侃良非诬。帐中晨起忽见杀，诸将谁敢相枝梧。吁嗟兵卫等儿戏，即此已可知其余。当时渡河壁钜鹿，未必不被章邯屠。矫杀固然有定罪，自取僇辱非人诛。我闻用兵贵神速，或骄或慢皆可虞。高谈毕竟成空虚，游魂寂寞依荒芜。坐而运策不如义，此语千载资胡卢。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"4289bd4bcdcf9811717593c9e73efbc2","Step":0,"Verses":[{"Id":5539759,"Sentence":"帐中晨起忽见杀，诸将谁敢相枝梧。","Rank":0,"PoetryId":null,"Pinyin":"zhàng zhōng chén qi hū jiàn shā ，zhū jiāng shéi gǎn xiāng zhī wú ","Tag":null,"Explanation":null,"English":null,"Sort":9,"Dynasty":"清"},{"Id":5539750,"Sentence":"空城哑哑啼饥乌，夕照明灭残垒孤。","Rank":0,"PoetryId":null,"Pinyin":"kōng chéng è è tǐ jī wū ，xī zhào mǐng miè cán lěi gū ","Tag":null,"Explanation":null,"English":null,"Sort":0,"Dynasty":"清"},{"Id":5539751,"Sentence":"安阳旧事记仿佛，驱马来过心踌躇。","Rank":0,"PoetryId":null,"Pinyin":"ān yáng jìu shì jì fǎng fó ，qū mǎ lái guō xīn chóu chú ","Tag":null,"Explanation":null,"English":null,"Sort":1,"Dynasty":"清"},{"Id":5539752,"Sentence":"卿子冠军非丈夫，策人何智身何愚。","Rank":0,"PoetryId":null,"Pinyin":"qīng zi guān jūn fēi zhàng fū ，cè rén hé zhì shēn hé yú ","Tag":null,"Explanation":null,"English":null,"Sort":2,"Dynasty":"清"},{"Id":5539753,"Sentence":"一朝拜将握兵柄，四十六日留中途。","Rank":0,"PoetryId":null,"Pinyin":"yī cháo bài jiāng wò bīng bing ，sì shǐ lìu rì lǐu zhōng tú ","Tag":null,"Explanation":null,"English":null,"Sort":3,"Dynasty":"清"},{"Id":5539754,"Sentence":"猛虎贪狼尽劲旅，下令欲杀胡为乎？","Rank":0,"PoetryId":null,"Pinyin":"měng hū tān láng jin jìn lǚ ，xià ling yù shā hú wéi hū ","Tag":null,"Explanation":null,"English":null,"Sort":4,"Dynasty":"清"},{"Id":5539755,"Sentence":"秦强赵弱俨指掌，赵灭安见秦可图。","Rank":0,"PoetryId":null,"Pinyin":"qǐn jiàng zhào ruò yǎn zhi zhǎng ，zhào miè ān jiàn qǐn kě tú ","Tag":null,"Explanation":null,"English":null,"Sort":5,"Dynasty":"清"},{"Id":5539756,"Sentence":"如何筹划不及此，饮酒高会方欢娱。","Rank":0,"PoetryId":null,"Pinyin":"rú hé chóu huá bú jǐ ci ，yin jiu gāo huì fāng huān yú ","Tag":null,"Explanation":null,"English":null,"Sort":6,"Dynasty":"清"},{"Id":5539757,"Sentence":"军中士卒食半粟，天寒冻饿无完肤。","Rank":0,"PoetryId":null,"Pinyin":"jūn zhōng shì cù shǐ bàn sù ，tiān hán dòng è mó wán fū ","Tag":null,"Explanation":null,"English":null,"Sort":7,"Dynasty":"清"},{"Id":5539758,"Sentence":"重瞳旁耽叱咤起，快论侃侃良非诬。","Rank":0,"PoetryId":null,"Pinyin":"chóng tóng páng dān chì zhà qi ，kuài lún kǎn kǎn liáng fēi wū ","Tag":null,"Explanation":null,"English":null,"Sort":8,"Dynasty":"清"},{"Id":5539760,"Sentence":"吁嗟兵卫等儿戏，即此已可知其余。","Rank":0,"PoetryId":null,"Pinyin":"xū jiē bīng wèi děng ér hū ，jǐ ci yi kě zhī jī yú ","Tag":null,"Explanation":null,"English":null,"Sort":10,"Dynasty":"清"},{"Id":5539761,"Sentence":"当时渡河壁钜鹿，未必不被章邯屠。","Rank":0,"PoetryId":null,"Pinyin":"dāng shǐ dù hé bì jù lù ，wèi bì bú bèi zhāng hán tú ","Tag":null,"Explanation":null,"English":null,"Sort":11,"Dynasty":"清"},{"Id":5539762,"Sentence":"矫杀固然有定罪，自取僇辱非人诛。","Rank":0,"PoetryId":null,"Pinyin":"jiáo shā gù rán yǒu dìng zuì ，zì qǔ liáo rǔ fēi rén zhū ","Tag":null,"Explanation":null,"English":null,"Sort":12,"Dynasty":"清"},{"Id":5539763,"Sentence":"我闻用兵贵神速，或骄或慢皆可虞。","Rank":0,"PoetryId":null,"Pinyin":"wǒ wén yòng bīng guì shén sù ，huò jiāo huò màn jiē kě yú ","Tag":null,"Explanation":null,"English":null,"Sort":13,"Dynasty":"清"},{"Id":5539764,"Sentence":"高谈毕竟成空虚，游魂寂寞依荒芜。","Rank":0,"PoetryId":null,"Pinyin":"gāo tán bì jìng chéng kōng xū ，yóu hún jì mò yī huāng wú ","Tag":null,"Explanation":null,"English":null,"Sort":14,"Dynasty":"清"},{"Id":5539765,"Sentence":"坐而运策不如义，此语千载资胡卢。","Rank":0,"PoetryId":null,"Pinyin":"zuò ér yùn cè bú rú yǐ ，ci yǔ qiān zǎi zī hú lú ","Tag":null,"Explanation":null,"English":null,"Sort":15,"Dynasty":"清"}]}