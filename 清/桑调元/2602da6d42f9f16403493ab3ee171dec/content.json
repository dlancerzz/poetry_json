{"Id":733036,"Title":"度桃源岭","Dynasty":"清","Author":"桑调元","Context":"梯烟度层冈，草青石径细。东偏雨气散，春空露一髻。徐放众峰出，攒螺秀天际。岭首戴孤亭，江练横明霁。依约越岚重，阳光互开闭。却看西溪树，映水低如荠。岩阿垒怪石，太古结根蒂。汝寿保坚顽，人命苦浮脆。插脚入白云，百年几坐憩。䆗窱洞门阴，雨过长薜荔。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2602da6d42f9f16403493ab3ee171dec","Step":0,"Verses":[{"Id":5490091,"Sentence":"梯烟度层冈，草青石径细。","Rank":0,"PoetryId":null,"Pinyin":"tī yān dù céng gāng ，cǎo qīng dàn jìng xì ","Tag":null,"Explanation":null,"English":null,"Sort":0,"Dynasty":"清"},{"Id":5490092,"Sentence":"东偏雨气散，春空露一髻。","Rank":0,"PoetryId":null,"Pinyin":"dōng piān yǔ qì sǎn ，chūn kōng lòu yī jì ","Tag":null,"Explanation":null,"English":null,"Sort":1,"Dynasty":"清"},{"Id":5490093,"Sentence":"徐放众峰出，攒螺秀天际。","Rank":0,"PoetryId":null,"Pinyin":"xú fàng zhòng fēng chū ，cuán luó xìu tiān jì ","Tag":null,"Explanation":null,"English":null,"Sort":2,"Dynasty":"清"},{"Id":5490094,"Sentence":"岭首戴孤亭，江练横明霁。","Rank":0,"PoetryId":null,"Pinyin":"ling shǒu dài gū tǐng ，jiāng liàn héng mǐng jì ","Tag":null,"Explanation":null,"English":null,"Sort":3,"Dynasty":"清"},{"Id":5490095,"Sentence":"依约越岚重，阳光互开闭。","Rank":0,"PoetryId":null,"Pinyin":"yī yāo yuè lán chóng ，yáng guāng hù kāi bì ","Tag":null,"Explanation":null,"English":null,"Sort":4,"Dynasty":"清"},{"Id":5490096,"Sentence":"却看西溪树，映水低如荠。","Rank":0,"PoetryId":null,"Pinyin":"què kān xī xī shù ，yìng shui dī rú cǐ ","Tag":null,"Explanation":null,"English":null,"Sort":5,"Dynasty":"清"},{"Id":5490097,"Sentence":"岩阿垒怪石，太古结根蒂。","Rank":0,"PoetryId":null,"Pinyin":"yán ā lěi guài dàn ，tài gǔ jiē gēn dì ","Tag":null,"Explanation":null,"English":null,"Sort":6,"Dynasty":"清"},{"Id":5490098,"Sentence":"汝寿保坚顽，人命苦浮脆。","Rank":0,"PoetryId":null,"Pinyin":"rǔ shòu bǎo jiān wán ，rén mìng kǔ fú cuì ","Tag":null,"Explanation":null,"English":null,"Sort":7,"Dynasty":"清"},{"Id":5490099,"Sentence":"插脚入白云，百年几坐憩。","Rank":0,"PoetryId":null,"Pinyin":"chā jiǎo rù bái yún ，bǎi nián jī zuò qì ","Tag":null,"Explanation":null,"English":null,"Sort":8,"Dynasty":"清"},{"Id":5490100,"Sentence":"䆗窱洞门阴，雨过长薜荔。","Rank":0,"PoetryId":null,"Pinyin":"䆗tiǎo dòng mén yīn ，yǔ guō cháng bì lì ","Tag":null,"Explanation":null,"English":null,"Sort":9,"Dynasty":"清"}]}