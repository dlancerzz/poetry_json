{"Id":812322,"Title":"赠翰林周学士寿昌","Dynasty":"清","Author":"王闿运","Context":"长沙学士才名羡，澄湘台下初相见。当时鼓角翻江波，取别匆匆若飞电。七年卧病黄鹄矶，即君留滞周南时。汉口霜凫冻冲网，有酒相呼斛酌之。我年未壮君已艾，众中许我倾流辈。鹦鹉洲前狂笑来，祢衡惊起仍相怪。古来盛名多零丁，看君早入承明庭。浮云富贵长过眼，三台跂足如蓬瀛。嗟余抱玉求高价，白须趋走都堂下。人生得失苦相欺，与君同被时人嗤。一回相逢一回老，惟有诗思如婴儿。郭侯知君复知我，酒边论君每移坐。为言年少妒风流，高堂挟瑟双倭鬌。即今老去看文君，丝竹余音不忍闻。颇忆东山谢安石，远愁西第沈休文。南洼明月清光绝，古往今来圆又缺。且应击缶对高吟，莫遣当窗照华发。彰门晓树映宫楼，冠盖憧憧车马流。持戟同僚揖王董，登车新雨论黄周。元亭寂寞秋苔绿，季主逡巡不能卜。西风落叶闭重门，悄然坐梦深岩屋。余亦长歌归故关，白云幽涧水潺潺。他年乘兴一相见，分作淮南大小山。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2283832de8a9ed23cf9d4fc42335c068","Step":0,"Verses":[{"Id":5797840,"Sentence":"长沙学士才名羡，澄湘台下初相见。","Rank":0,"PoetryId":null,"Pinyin":"cháng shā xué shì cái mǐng xiàn ，chéng xiāng tāi xià chū xiāng jiàn ","Tag":null,"Explanation":null,"English":null,"Sort":0,"Dynasty":"清"},{"Id":5797841,"Sentence":"当时鼓角翻江波，取别匆匆若飞电。","Rank":0,"PoetryId":null,"Pinyin":"dāng shǐ gǔ jiǎo fān jiāng bō ，qǔ bié cōng cōng rě fēi diàn ","Tag":null,"Explanation":null,"English":null,"Sort":1,"Dynasty":"清"},{"Id":5797842,"Sentence":"七年卧病黄鹄矶，即君留滞周南时。","Rank":0,"PoetryId":null,"Pinyin":"qī nián wò bìng huáng gǔ jī ，jǐ jūn lǐu zhì zhōu nā shǐ ","Tag":null,"Explanation":null,"English":null,"Sort":2,"Dynasty":"清"},{"Id":5797843,"Sentence":"汉口霜凫冻冲网，有酒相呼斛酌之。","Rank":0,"PoetryId":null,"Pinyin":"hàn kǒu shuāng fú dòng chōng wǎng ，yǒu jiu xiāng hū hú zhuó zhī ","Tag":null,"Explanation":null,"English":null,"Sort":3,"Dynasty":"清"},{"Id":5797844,"Sentence":"我年未壮君已艾，众中许我倾流辈。","Rank":0,"PoetryId":null,"Pinyin":"wǒ nián wèi zhuàng jūn yi ài ，zhòng zhōng hǔ wǒ qīng lǐu bèi ","Tag":null,"Explanation":null,"English":null,"Sort":4,"Dynasty":"清"},{"Id":5797845,"Sentence":"鹦鹉洲前狂笑来，祢衡惊起仍相怪。","Rank":0,"PoetryId":null,"Pinyin":"yīng wǔ zhōu qián kuáng xiào lái ，mǐ héng jīng qi réng xiāng guài ","Tag":null,"Explanation":null,"English":null,"Sort":5,"Dynasty":"清"},{"Id":5797846,"Sentence":"古来盛名多零丁，看君早入承明庭。","Rank":0,"PoetryId":null,"Pinyin":"gǔ lái chéng mǐng duō lǐng dīng ，kān jūn zǎo rù chéng mǐng tǐng ","Tag":null,"Explanation":null,"English":null,"Sort":6,"Dynasty":"清"},{"Id":5797847,"Sentence":"浮云富贵长过眼，三台跂足如蓬瀛。","Rank":0,"PoetryId":null,"Pinyin":"fú yún fù guì cháng guō yǎn ，sān tāi qǐ zú rú péng yǐng ","Tag":null,"Explanation":null,"English":null,"Sort":7,"Dynasty":"清"},{"Id":5797848,"Sentence":"嗟余抱玉求高价，白须趋走都堂下。","Rank":0,"PoetryId":null,"Pinyin":"jiē yú bào yù qǐu gāo jià ，bái xū qū zǒu dōu táng xià ","Tag":null,"Explanation":null,"English":null,"Sort":8,"Dynasty":"清"},{"Id":5797849,"Sentence":"人生得失苦相欺，与君同被时人嗤。","Rank":0,"PoetryId":null,"Pinyin":"rén shēng dé shī kǔ xiāng qī ，yú jūn tóng bèi shǐ rén chī ","Tag":null,"Explanation":null,"English":null,"Sort":9,"Dynasty":"清"},{"Id":5797850,"Sentence":"一回相逢一回老，惟有诗思如婴儿。","Rank":0,"PoetryId":null,"Pinyin":"yī huǐ xiāng féng yī huǐ lǎo ，wéi yǒu shī sāi rú yīng ér ","Tag":null,"Explanation":null,"English":null,"Sort":10,"Dynasty":"清"},{"Id":5797851,"Sentence":"郭侯知君复知我，酒边论君每移坐。","Rank":0,"PoetryId":null,"Pinyin":"guō hóu zhī jūn fù zhī wǒ ，jiu biān lún jūn měi yǐ zuò ","Tag":null,"Explanation":null,"English":null,"Sort":11,"Dynasty":"清"},{"Id":5797852,"Sentence":"为言年少妒风流，高堂挟瑟双倭鬌。","Rank":0,"PoetryId":null,"Pinyin":"wéi yán nián shǎo dù fēng lǐu ，gāo táng jiā sè shuāng wō chuǐ ","Tag":null,"Explanation":null,"English":null,"Sort":12,"Dynasty":"清"},{"Id":5797853,"Sentence":"即今老去看文君，丝竹余音不忍闻。","Rank":0,"PoetryId":null,"Pinyin":"jǐ jīn lǎo qù kān wén jūn ，sī zhú yú yīn bú rěn wén ","Tag":null,"Explanation":null,"English":null,"Sort":13,"Dynasty":"清"},{"Id":5797854,"Sentence":"颇忆东山谢安石，远愁西第沈休文。","Rank":0,"PoetryId":null,"Pinyin":"pō yì dōng shān xiè ān dàn ，yuǎn chóu xī dì shěn xīu wén ","Tag":null,"Explanation":null,"English":null,"Sort":14,"Dynasty":"清"},{"Id":5797855,"Sentence":"南洼明月清光绝，古往今来圆又缺。","Rank":0,"PoetryId":null,"Pinyin":"nā wā mǐng yuè qīng guāng jué ，gǔ wǎng jīn lái yuán yòu quē ","Tag":null,"Explanation":null,"English":null,"Sort":15,"Dynasty":"清"},{"Id":5797856,"Sentence":"且应击缶对高吟，莫遣当窗照华发。","Rank":0,"PoetryId":null,"Pinyin":"jū yīng jī fǒu duì gāo yǐn ，mò qiǎn dāng chuāng zhào huā fā ","Tag":null,"Explanation":null,"English":null,"Sort":16,"Dynasty":"清"},{"Id":5797857,"Sentence":"彰门晓树映宫楼，冠盖憧憧车马流。","Rank":0,"PoetryId":null,"Pinyin":"zhāng mén xiǎo shù yìng gōng lóu ，guān gài chōng chōng chē mǎ lǐu ","Tag":null,"Explanation":null,"English":null,"Sort":17,"Dynasty":"清"},{"Id":5797858,"Sentence":"持戟同僚揖王董，登车新雨论黄周。","Rank":0,"PoetryId":null,"Pinyin":"chǐ ji tóng liáo yī wáng dǒng ，dēng chē xīn yǔ lún huáng zhōu ","Tag":null,"Explanation":null,"English":null,"Sort":18,"Dynasty":"清"},{"Id":5797859,"Sentence":"元亭寂寞秋苔绿，季主逡巡不能卜。","Rank":0,"PoetryId":null,"Pinyin":"yuán tǐng jì mò qīu tāi lù ，jì zhǔ qūn xún bú néng 卜","Tag":null,"Explanation":null,"English":null,"Sort":19,"Dynasty":"清"},{"Id":5797860,"Sentence":"西风落叶闭重门，悄然坐梦深岩屋。","Rank":0,"PoetryId":null,"Pinyin":"xī fēng là xié bì chóng mén ，qiāo rán zuò mèng shēn yán wū ","Tag":null,"Explanation":null,"English":null,"Sort":20,"Dynasty":"清"},{"Id":5797861,"Sentence":"余亦长歌归故关，白云幽涧水潺潺。","Rank":0,"PoetryId":null,"Pinyin":"yú yì cháng gē guī gù guān ，bái yún yōu jiàn shui chán chán ","Tag":null,"Explanation":null,"English":null,"Sort":21,"Dynasty":"清"},{"Id":5797862,"Sentence":"他年乘兴一相见，分作淮南大小山。","Rank":0,"PoetryId":null,"Pinyin":"tā nián chéng xīng yī xiāng jiàn ，fēn zuō huái nā dà xiǎo shān ","Tag":null,"Explanation":null,"English":null,"Sort":22,"Dynasty":"清"}]}