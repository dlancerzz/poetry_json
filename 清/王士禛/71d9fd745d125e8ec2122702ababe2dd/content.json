{"Id":727918,"Title":"自米堆山下行至上阳村钱家磡望湖中渔洋法华诸山","Dynasty":"清","Author":"王士禛","Context":"杖策信忘疲，行行画图里。崎岖下云壑，苍茫望烟水。石径何盘纡，疏篱照梅蕊。寥落重湖滨，柴门数家市。居人太古风，但解数鸡豕。语我种植法，敦朴有奇理。虽非用里俦，颇谓桃源比。逶迤到湖漘，浩渺叹观止。震泽控三江，波澜此方始。法华表东陲，渔洋正相似。烟雨春空濛，峰峦暮俶诡。昨朝梵天阁，远眺如隐儿。岂知方丈山，忽落芒鞋底。欲乞五湖长，垂钓将已矣。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"71d9fd745d125e8ec2122702ababe2dd","Step":0,"Verses":[{"Id":5924028,"Sentence":"杖策信忘疲，行行画图里。","Rank":0,"PoetryId":null,"Pinyin":"zhàng cè xìn wàng pǐ ，háng háng huà tú li ","Tag":null,"Explanation":null,"English":null,"Sort":0,"Dynasty":"清"},{"Id":5924029,"Sentence":"崎岖下云壑，苍茫望烟水。","Rank":0,"PoetryId":null,"Pinyin":"qǐ qū xià yún hè ，cāng māng wàng yān shui ","Tag":null,"Explanation":null,"English":null,"Sort":1,"Dynasty":"清"},{"Id":5924030,"Sentence":"石径何盘纡，疏篱照梅蕊。","Rank":0,"PoetryId":null,"Pinyin":"dàn jìng hé pán yū ，shū lǐ zhào méi rui ","Tag":null,"Explanation":null,"English":null,"Sort":2,"Dynasty":"清"},{"Id":5924031,"Sentence":"寥落重湖滨，柴门数家市。","Rank":0,"PoetryId":null,"Pinyin":"liáo là chóng hú bīn ，chái mén shǔ gū shì ","Tag":null,"Explanation":null,"English":null,"Sort":3,"Dynasty":"清"},{"Id":5924032,"Sentence":"居人太古风，但解数鸡豕。","Rank":0,"PoetryId":null,"Pinyin":"jū rén tài gǔ fēng ，dàn jiě shǔ jī shi ","Tag":null,"Explanation":null,"English":null,"Sort":4,"Dynasty":"清"},{"Id":5924033,"Sentence":"语我种植法，敦朴有奇理。","Rank":0,"PoetryId":null,"Pinyin":"yǔ wǒ chóng zhǐ fǎ ，duì piáo yǒu jī li ","Tag":null,"Explanation":null,"English":null,"Sort":5,"Dynasty":"清"},{"Id":5924034,"Sentence":"虽非用里俦，颇谓桃源比。","Rank":0,"PoetryId":null,"Pinyin":"suī fēi yòng li chóu ，pō wèi táo yuán bi ","Tag":null,"Explanation":null,"English":null,"Sort":6,"Dynasty":"清"},{"Id":5924035,"Sentence":"逶迤到湖漘，浩渺叹观止。","Rank":0,"PoetryId":null,"Pinyin":"wēi yǐ dào hú chún ，hào miǎo tàn guān zhi ","Tag":null,"Explanation":null,"English":null,"Sort":7,"Dynasty":"清"},{"Id":5924036,"Sentence":"震泽控三江，波澜此方始。","Rank":0,"PoetryId":null,"Pinyin":"zhèn zé kòng sān jiāng ，bō lán ci fāng shi ","Tag":null,"Explanation":null,"English":null,"Sort":8,"Dynasty":"清"},{"Id":5924037,"Sentence":"法华表东陲，渔洋正相似。","Rank":0,"PoetryId":null,"Pinyin":"fǎ huā biǎo dōng chuǐ ，yú xiáng zhēng xiāng shì ","Tag":null,"Explanation":null,"English":null,"Sort":9,"Dynasty":"清"},{"Id":5924038,"Sentence":"烟雨春空濛，峰峦暮俶诡。","Rank":0,"PoetryId":null,"Pinyin":"yān yǔ chūn kōng mēng ，fēng luán mù chù gui ","Tag":null,"Explanation":null,"English":null,"Sort":10,"Dynasty":"清"},{"Id":5924039,"Sentence":"昨朝梵天阁，远眺如隐儿。","Rank":0,"PoetryId":null,"Pinyin":"zuó cháo fàn tiān gé ，yuǎn tiào rú yin ér ","Tag":null,"Explanation":null,"English":null,"Sort":11,"Dynasty":"清"},{"Id":5924040,"Sentence":"岂知方丈山，忽落芒鞋底。","Rank":0,"PoetryId":null,"Pinyin":"qi zhī fāng zhàng shān ，hū là máng xié 底","Tag":null,"Explanation":null,"English":null,"Sort":12,"Dynasty":"清"},{"Id":5924041,"Sentence":"欲乞五湖长，垂钓将已矣。","Rank":0,"PoetryId":null,"Pinyin":"yù qi wǔ hú cháng ，chuǐ diào jiāng yi yi ","Tag":null,"Explanation":null,"English":null,"Sort":13,"Dynasty":"清"}]}