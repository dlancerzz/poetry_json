{"Id":727904,"Title":"拟白马篇","Dynasty":"清","Author":"王士禛","Context":"骏马生代北，少年出幽并。结束各光采，指顾风云生。朝游属玉观，夕宿卫承明。身逐孤儿队，名隶羽林兵。行行南山猎，意气何纵横。苍隼决云来，飞矢逆风鸣。大泽鹴鹄遒，深雪狐兔惊。回瞻鹳雀门，突兀与云平。鞍马倏来归，势若浮烟轻。昨夜羽书至，贰师出边庭。上马别妻子，鸣镝追前旌。旧随冠军伍，复此河源行。大漠少行人，深谷多鼯鼪。朝饮沙上泉，夕戍云间城。左顾疏勒服，右盼伊吾清。无令都护将，关外独声名。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"06719e051970f52f805bec65fe17e13d","Step":0,"Verses":[{"Id":5923951,"Sentence":"骏马生代北，少年出幽并。","Rank":0,"PoetryId":null,"Pinyin":"jùn mǎ shēng dài běi ，shǎo nián chū yōu bīng ","Tag":null,"Explanation":null,"English":null,"Sort":0,"Dynasty":"清"},{"Id":5923952,"Sentence":"结束各光采，指顾风云生。","Rank":0,"PoetryId":null,"Pinyin":"jiē shù gě guāng cǎi ，zhi gù fēng yún shēng ","Tag":null,"Explanation":null,"English":null,"Sort":1,"Dynasty":"清"},{"Id":5923953,"Sentence":"朝游属玉观，夕宿卫承明。","Rank":0,"PoetryId":null,"Pinyin":"cháo yóu shǔ yù guān ，xī sù wèi chéng mǐng ","Tag":null,"Explanation":null,"English":null,"Sort":2,"Dynasty":"清"},{"Id":5923954,"Sentence":"身逐孤儿队，名隶羽林兵。","Rank":0,"PoetryId":null,"Pinyin":"shēn zhú gū ér duì ，mǐng lì yǔ lǐn bīng ","Tag":null,"Explanation":null,"English":null,"Sort":3,"Dynasty":"清"},{"Id":5923955,"Sentence":"行行南山猎，意气何纵横。","Rank":0,"PoetryId":null,"Pinyin":"háng háng nā shān liè ，yì qì hé zòng héng ","Tag":null,"Explanation":null,"English":null,"Sort":4,"Dynasty":"清"},{"Id":5923956,"Sentence":"苍隼决云来，飞矢逆风鸣。","Rank":0,"PoetryId":null,"Pinyin":"cāng sǔn jué yún lái ，fēi shi nì fēng mǐng ","Tag":null,"Explanation":null,"English":null,"Sort":5,"Dynasty":"清"},{"Id":5923957,"Sentence":"大泽鹴鹄遒，深雪狐兔惊。","Rank":0,"PoetryId":null,"Pinyin":"dà zé shuāng gǔ qǐu ，shēn xuě hú tù jīng ","Tag":null,"Explanation":null,"English":null,"Sort":6,"Dynasty":"清"},{"Id":5923958,"Sentence":"回瞻鹳雀门，突兀与云平。","Rank":0,"PoetryId":null,"Pinyin":"huǐ zhān guàn qiāo mén ，tū wū yú yún pǐng ","Tag":null,"Explanation":null,"English":null,"Sort":7,"Dynasty":"清"},{"Id":5923959,"Sentence":"鞍马倏来归，势若浮烟轻。","Rank":0,"PoetryId":null,"Pinyin":"ān mǎ shū lái guī ，shì rě fú yān qīng ","Tag":null,"Explanation":null,"English":null,"Sort":8,"Dynasty":"清"},{"Id":5923960,"Sentence":"昨夜羽书至，贰师出边庭。","Rank":0,"PoetryId":null,"Pinyin":"zuó yè yǔ shū zhì ，èr shī chū biān tǐng ","Tag":null,"Explanation":null,"English":null,"Sort":9,"Dynasty":"清"},{"Id":5923961,"Sentence":"上马别妻子，鸣镝追前旌。","Rank":0,"PoetryId":null,"Pinyin":"shǎng mǎ bié qī zi ，mǐng dī zhuī qián jīng ","Tag":null,"Explanation":null,"English":null,"Sort":10,"Dynasty":"清"},{"Id":5923962,"Sentence":"旧随冠军伍，复此河源行。","Rank":0,"PoetryId":null,"Pinyin":"jìu suǐ guān jūn wǔ ，fù ci hé yuán háng ","Tag":null,"Explanation":null,"English":null,"Sort":11,"Dynasty":"清"},{"Id":5923963,"Sentence":"大漠少行人，深谷多鼯鼪。","Rank":0,"PoetryId":null,"Pinyin":"dà mò shǎo háng rén ，shēn gǔ duō wú shēng ","Tag":null,"Explanation":null,"English":null,"Sort":12,"Dynasty":"清"},{"Id":5923964,"Sentence":"朝饮沙上泉，夕戍云间城。","Rank":0,"PoetryId":null,"Pinyin":"cháo yin shā shǎng quán ，xī shù yún jiān chéng ","Tag":null,"Explanation":null,"English":null,"Sort":13,"Dynasty":"清"},{"Id":5923965,"Sentence":"左顾疏勒服，右盼伊吾清。","Rank":0,"PoetryId":null,"Pinyin":"zuǒ gù shū lè fú ，yòu pàn yī wú qīng ","Tag":null,"Explanation":null,"English":null,"Sort":14,"Dynasty":"清"},{"Id":5923966,"Sentence":"无令都护将，关外独声名。","Rank":0,"PoetryId":null,"Pinyin":"mó ling dōu hù jiāng ，guān wài dú shēng mǐng ","Tag":null,"Explanation":null,"English":null,"Sort":15,"Dynasty":"清"}]}