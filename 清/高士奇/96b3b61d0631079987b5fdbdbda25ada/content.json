{"Id":810065,"Title":"移家城北","Dynasty":"清","Author":"高士奇","Context":"江村无恙白云庐，何事长安强曳裾。招隐未能归鹿砦，谋身堪笑似鸠居。床头新酿无多瓮，架上残编剩几车。更载清风与明月，夜深依旧伴翻书。两版柴扉积藓斑，莳花编竹恣疏顽。坐夸潘岳城三面，谁笑卢仝屋数间。虚牖北开堪避暑，矮墙西向不遮山。多情紫燕偏寻主，常傍湘帘挟子还。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"96b3b61d0631079987b5fdbdbda25ada","Step":0,"Verses":[{"Id":5466365,"Sentence":"江村无恙白云庐，何事长安强曳裾。","Rank":0,"PoetryId":null,"Pinyin":"jiāng cūn mó yàng bái yún lú ，hé shì cháng ān jiàng yè jū ","Tag":null,"Explanation":null,"English":null,"Sort":0,"Dynasty":"清"},{"Id":5466366,"Sentence":"招隐未能归鹿砦，谋身堪笑似鸠居。","Rank":0,"PoetryId":null,"Pinyin":"qiáo yin wèi néng guī lù zhài ，móu shēn kān xiào shì jīu jū ","Tag":null,"Explanation":null,"English":null,"Sort":1,"Dynasty":"清"},{"Id":5466367,"Sentence":"床头新酿无多瓮，架上残编剩几车。","Rank":0,"PoetryId":null,"Pinyin":"chuáng tóu xīn niáng mó duō wèng ，jià shǎng cán biān shèng jī chē ","Tag":null,"Explanation":null,"English":null,"Sort":2,"Dynasty":"清"},{"Id":5466368,"Sentence":"更载清风与明月，夜深依旧伴翻书。","Rank":0,"PoetryId":null,"Pinyin":"gēng zǎi qīng fēng yú mǐng yuè ，yè shēn yī jìu bàn fān shū ","Tag":null,"Explanation":null,"English":null,"Sort":3,"Dynasty":"清"},{"Id":5466369,"Sentence":"两版柴扉积藓斑，莳花编竹恣疏顽。","Rank":0,"PoetryId":null,"Pinyin":"liǎng bǎn chái fēi jī xiǎn bān ，shǐ huā biān zhú zì shū wán ","Tag":null,"Explanation":null,"English":null,"Sort":4,"Dynasty":"清"},{"Id":5466370,"Sentence":"坐夸潘岳城三面，谁笑卢仝屋数间。","Rank":0,"PoetryId":null,"Pinyin":"zuò kuā pān yuè chéng sān miàn ，shéi xiào lú tóng wū shǔ jiān ","Tag":null,"Explanation":null,"English":null,"Sort":5,"Dynasty":"清"},{"Id":5466371,"Sentence":"虚牖北开堪避暑，矮墙西向不遮山。","Rank":0,"PoetryId":null,"Pinyin":"xū yǒu běi kāi kān bì shǔ ，ǎi qiáng xī xiàng bú zhē shān ","Tag":null,"Explanation":null,"English":null,"Sort":6,"Dynasty":"清"},{"Id":5466372,"Sentence":"多情紫燕偏寻主，常傍湘帘挟子还。","Rank":0,"PoetryId":null,"Pinyin":"duō qǐng zi yān piān xún zhǔ ，cháng bàng xiāng lián jiā zi hái ","Tag":null,"Explanation":null,"English":null,"Sort":7,"Dynasty":"清"}]}