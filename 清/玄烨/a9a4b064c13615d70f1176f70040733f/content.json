{"Id":803469,"Title":"夏日瀛台许奏事诸臣网鱼携归","Dynasty":"清","Author":"玄烨","Context":"西苑颇幽邃，崇台俯畿甸。鲜云荫修廊，南薰披广殿。水木既周遭，卉物亦葱茜。岚光翠欲流，林晖清可荐。于兹涤烦暑，敢曰恣游衍。眺远畅阳和，居高协灵撰。朝来览封事，洒洒意忘倦。高阁昼漏移，彤墀集群彦。靖共往汝谐，勤劬答予眷。姑为池籞游，从容任所便。投纶锦鬣飞，举手纤鳞见。委蛇退食心，庶几娱式燕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a9a4b064c13615d70f1176f70040733f","Step":0,"Verses":[{"Id":5614103,"Sentence":"西苑颇幽邃，崇台俯畿甸。","Rank":0,"PoetryId":null,"Pinyin":"xī yuàn pō yōu suì ，chóng tāi fǔ jī diàn ","Tag":null,"Explanation":null,"English":null,"Sort":0,"Dynasty":"清"},{"Id":5614104,"Sentence":"鲜云荫修廊，南薰披广殿。","Rank":0,"PoetryId":null,"Pinyin":"xiān yún yīn xīu láng ，nā xūn pī ān diàn ","Tag":null,"Explanation":null,"English":null,"Sort":1,"Dynasty":"清"},{"Id":5614105,"Sentence":"水木既周遭，卉物亦葱茜。","Rank":0,"PoetryId":null,"Pinyin":"shui mù jì zhōu zāo ，huì wù yì cōng qiàn ","Tag":null,"Explanation":null,"English":null,"Sort":2,"Dynasty":"清"},{"Id":5614106,"Sentence":"岚光翠欲流，林晖清可荐。","Rank":0,"PoetryId":null,"Pinyin":"lán guāng cuì yù lǐu ，lǐn huī qīng kě jiàn ","Tag":null,"Explanation":null,"English":null,"Sort":3,"Dynasty":"清"},{"Id":5614107,"Sentence":"于兹涤烦暑，敢曰恣游衍。","Rank":0,"PoetryId":null,"Pinyin":"yú cǐ dǐ fán shǔ ，gǎn yuē zì yóu yǎn ","Tag":null,"Explanation":null,"English":null,"Sort":4,"Dynasty":"清"},{"Id":5614108,"Sentence":"眺远畅阳和，居高协灵撰。","Rank":0,"PoetryId":null,"Pinyin":"tiào yuǎn chàng yáng hé ，jū gāo xié lǐng zhuàn ","Tag":null,"Explanation":null,"English":null,"Sort":5,"Dynasty":"清"},{"Id":5614109,"Sentence":"朝来览封事，洒洒意忘倦。","Rank":0,"PoetryId":null,"Pinyin":"cháo lái lǎn fēng shì ，sǎ sǎ yì wàng juàn ","Tag":null,"Explanation":null,"English":null,"Sort":6,"Dynasty":"清"},{"Id":5614110,"Sentence":"高阁昼漏移，彤墀集群彦。","Rank":0,"PoetryId":null,"Pinyin":"gāo gé zhòu lòu yǐ ，tóng chǐ jǐ qún yàn ","Tag":null,"Explanation":null,"English":null,"Sort":7,"Dynasty":"清"},{"Id":5614111,"Sentence":"靖共往汝谐，勤劬答予眷。","Rank":0,"PoetryId":null,"Pinyin":"jìng gōng wǎng rǔ xié ，qǐn qú dā yú juàn ","Tag":null,"Explanation":null,"English":null,"Sort":8,"Dynasty":"清"},{"Id":5614112,"Sentence":"姑为池籞游，从容任所便。","Rank":0,"PoetryId":null,"Pinyin":"gū wéi chǐ yù yóu ，cóng róng rén suǒ biàn ","Tag":null,"Explanation":null,"English":null,"Sort":9,"Dynasty":"清"},{"Id":5614113,"Sentence":"投纶锦鬣飞，举手纤鳞见。","Rank":0,"PoetryId":null,"Pinyin":"tóu guān jin liè fēi ，jǔ shǒu qiàn lǐn jiàn ","Tag":null,"Explanation":null,"English":null,"Sort":10,"Dynasty":"清"},{"Id":5614114,"Sentence":"委蛇退食心，庶几娱式燕。","Rank":0,"PoetryId":null,"Pinyin":"wēi shé tuì shǐ xīn ，shù jī yú shì yān ","Tag":null,"Explanation":null,"English":null,"Sort":11,"Dynasty":"清"}]}