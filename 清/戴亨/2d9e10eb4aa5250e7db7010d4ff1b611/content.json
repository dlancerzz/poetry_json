{"Id":776737,"Title":"约游王园雨阻不践归而作此将希再聚也","Dynasty":"清","Author":"戴亨","Context":"人老春去忙，良辰倍珍惜。王园秀色佳，新雨涤芳陌。飞诗约同辈，文酒乐晨夕。相与理轻舟，荷风引深碧。或随细流声，泠泠探泉脉。不则看西峰，偃仰冈峦脊。山翠落我衣，松风吹我帻。兴酣发高吟，篇章戛金石。名胜括奚囊，莺花收蜡屐。林亭觉增辉，烟霞瘳痼癖。是夜鬼神惊，精灵骤奔迫。抗手招雨师，连袂呼风伯。丘壑忽被囚，芝兰亦妒斥。巾车毂辐胶，蹇卫足颠踣。吁嗟离垢场，遂敛高人迹。归来坐书空，郁郁情莫释。不分穷途子，清赏亦困阨。为报山灵知，游兴还如昔。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2d9e10eb4aa5250e7db7010d4ff1b611","Step":0,"Verses":[{"Id":5577914,"Sentence":"人老春去忙，良辰倍珍惜。","Rank":0,"PoetryId":null,"Pinyin":"rén lǎo chūn qù máng ，liáng chén bèi zhēn xī ","Tag":null,"Explanation":null,"English":null,"Sort":0,"Dynasty":"清"},{"Id":5577915,"Sentence":"王园秀色佳，新雨涤芳陌。","Rank":0,"PoetryId":null,"Pinyin":"wáng yuán xìu sè jiā ，xīn yǔ dǐ fāng mò ","Tag":null,"Explanation":null,"English":null,"Sort":1,"Dynasty":"清"},{"Id":5577916,"Sentence":"飞诗约同辈，文酒乐晨夕。","Rank":0,"PoetryId":null,"Pinyin":"fēi shī yāo tóng bèi ，wén jiu lè chén xī ","Tag":null,"Explanation":null,"English":null,"Sort":2,"Dynasty":"清"},{"Id":5577917,"Sentence":"相与理轻舟，荷风引深碧。","Rank":0,"PoetryId":null,"Pinyin":"xiāng yú li qīng zhōu ，hé fēng yin shēn bì ","Tag":null,"Explanation":null,"English":null,"Sort":3,"Dynasty":"清"},{"Id":5577918,"Sentence":"或随细流声，泠泠探泉脉。","Rank":0,"PoetryId":null,"Pinyin":"huò suǐ xì lǐu shēng ，lǐng lǐng tàn quán mài ","Tag":null,"Explanation":null,"English":null,"Sort":4,"Dynasty":"清"},{"Id":5577919,"Sentence":"不则看西峰，偃仰冈峦脊。","Rank":0,"PoetryId":null,"Pinyin":"bú zé kān xī fēng ，yǎn yǎng gāng luán ji ","Tag":null,"Explanation":null,"English":null,"Sort":5,"Dynasty":"清"},{"Id":5577920,"Sentence":"山翠落我衣，松风吹我帻。","Rank":0,"PoetryId":null,"Pinyin":"shān cuì là wǒ yī ，sōng fēng chuī wǒ zé ","Tag":null,"Explanation":null,"English":null,"Sort":6,"Dynasty":"清"},{"Id":5577921,"Sentence":"兴酣发高吟，篇章戛金石。","Rank":0,"PoetryId":null,"Pinyin":"xīng hān fā gāo yǐn ，piān zhāng jiá jīn dàn ","Tag":null,"Explanation":null,"English":null,"Sort":7,"Dynasty":"清"},{"Id":5577922,"Sentence":"名胜括奚囊，莺花收蜡屐。","Rank":0,"PoetryId":null,"Pinyin":"mǐng shēng guā xī nāng ，yīng huā shōu là jī ","Tag":null,"Explanation":null,"English":null,"Sort":8,"Dynasty":"清"},{"Id":5577923,"Sentence":"林亭觉增辉，烟霞瘳痼癖。","Rank":0,"PoetryId":null,"Pinyin":"lǐn tǐng jiào zēng huī ，yān xiá chōu gù pi ","Tag":null,"Explanation":null,"English":null,"Sort":9,"Dynasty":"清"},{"Id":5577924,"Sentence":"是夜鬼神惊，精灵骤奔迫。","Rank":0,"PoetryId":null,"Pinyin":"shì yè gui shén jīng ，jīng lǐng zhòu bēn pǎi ","Tag":null,"Explanation":null,"English":null,"Sort":10,"Dynasty":"清"},{"Id":5577925,"Sentence":"抗手招雨师，连袂呼风伯。","Rank":0,"PoetryId":null,"Pinyin":"kàng shǒu qiáo yǔ shī ，lián mèi hū fēng bǎi ","Tag":null,"Explanation":null,"English":null,"Sort":11,"Dynasty":"清"},{"Id":5577926,"Sentence":"丘壑忽被囚，芝兰亦妒斥。","Rank":0,"PoetryId":null,"Pinyin":"qīu hè hū bèi qǐu ，zhī lán yì dù chì ","Tag":null,"Explanation":null,"English":null,"Sort":12,"Dynasty":"清"},{"Id":5577927,"Sentence":"巾车毂辐胶，蹇卫足颠踣。","Rank":0,"PoetryId":null,"Pinyin":"jīn chē gū fú jiāo ，jiǎn wèi zú diān bó ","Tag":null,"Explanation":null,"English":null,"Sort":13,"Dynasty":"清"},{"Id":5577928,"Sentence":"吁嗟离垢场，遂敛高人迹。","Rank":0,"PoetryId":null,"Pinyin":"xū jiē lǐ gòu cháng ，suǐ liǎn gāo rén jì ","Tag":null,"Explanation":null,"English":null,"Sort":14,"Dynasty":"清"},{"Id":5577929,"Sentence":"归来坐书空，郁郁情莫释。","Rank":0,"PoetryId":null,"Pinyin":"guī lái zuò shū kōng ，yù yù qǐng mò shì ","Tag":null,"Explanation":null,"English":null,"Sort":15,"Dynasty":"清"},{"Id":5577930,"Sentence":"不分穷途子，清赏亦困阨。","Rank":0,"PoetryId":null,"Pinyin":"bú fēn qióng tú zi ，qīng shǎng yì kùn ài ","Tag":null,"Explanation":null,"English":null,"Sort":16,"Dynasty":"清"},{"Id":5577931,"Sentence":"为报山灵知，游兴还如昔。","Rank":0,"PoetryId":null,"Pinyin":"wéi bào shān lǐng zhī ，yóu xīng hái rú xī ","Tag":null,"Explanation":null,"English":null,"Sort":17,"Dynasty":"清"}]}