{"Id":776787,"Title":"张侍御平魏阉墓碑歌","Dynasty":"清","Author":"戴亨","Context":"自古阉竖倾朝纲，前有刘汉后李唐。受祸无如明代烈，蒙尘土木汪刘猖。列卿将相尽名士，称功颂德甘奴婢。党籍诛罗作爪牙，一时英俊难逃死。熹庙复宠魏忠贤，烈火毒燄熏高天。醴交势合走东厂，东林善类坑炎烟。磔死何足蔽毫末，铜驼石马高硉矹。粪壤壮丽侔桥陵，名胜何辜遭污蔑。我朝定鼎日华开，曲江风度居兰台。西山偶停骢马足，秽碑镌列何崔嵬。孝男孝孙尽勋戚，一瞬空山飞霹雳。凛然铁笔吹霜风，百年凶臭俄溅涤。吁嗟乎，当年身首已加刑，即今撮土犹夷平。后来貂珰应震惧，张公灵爽山林凭。碧云寺前好云树，去年曾踏盘纡路。振藜穿翠坐高轩，月照千峰俨凝素。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"561e2137f31b4515838dee481bf3b8e3","Step":0,"Verses":[{"Id":6076122,"Sentence":"自古阉竖倾朝纲，前有刘汉后李唐。","Rank":0,"PoetryId":null,"Pinyin":"zì gǔ yān shù qīng cháo gāng ，qián yǒu lǐu hàn hòu li táng ","Tag":null,"Explanation":null,"English":null,"Sort":0,"Dynasty":"清"},{"Id":6076123,"Sentence":"受祸无如明代烈，蒙尘土木汪刘猖。","Rank":0,"PoetryId":null,"Pinyin":"shòu huò mó rú mǐng dài liè ，mēng chén tǔ mù wāng lǐu chāng ","Tag":null,"Explanation":null,"English":null,"Sort":1,"Dynasty":"清"},{"Id":6076124,"Sentence":"列卿将相尽名士，称功颂德甘奴婢。","Rank":0,"PoetryId":null,"Pinyin":"liè qīng jiāng xiāng jin mǐng shì ，chèn gōng sòng dé gān nú bì ","Tag":null,"Explanation":null,"English":null,"Sort":2,"Dynasty":"清"},{"Id":6076125,"Sentence":"党籍诛罗作爪牙，一时英俊难逃死。","Rank":0,"PoetryId":null,"Pinyin":"dǎng jǐ zhū luó zuō zhǎo yá ，yī shǐ yīng jùn nán táo si ","Tag":null,"Explanation":null,"English":null,"Sort":3,"Dynasty":"清"},{"Id":6076126,"Sentence":"熹庙复宠魏忠贤，烈火毒燄熏高天。","Rank":0,"PoetryId":null,"Pinyin":"xī miào fù chǒng wèi zhōng xián ，liè huǒ dú yàn xūn gāo tiān ","Tag":null,"Explanation":null,"English":null,"Sort":4,"Dynasty":"清"},{"Id":6076127,"Sentence":"醴交势合走东厂，东林善类坑炎烟。","Rank":0,"PoetryId":null,"Pinyin":"li jiāo shì gě zǒu dōng ān ，dōng lǐn shàn lèi kēng yán yān ","Tag":null,"Explanation":null,"English":null,"Sort":5,"Dynasty":"清"},{"Id":6076128,"Sentence":"磔死何足蔽毫末，铜驼石马高硉矹。","Rank":0,"PoetryId":null,"Pinyin":"zhé si hé zú bì háo mò ，tóng tuó dàn mǎ gāo lù wù ","Tag":null,"Explanation":null,"English":null,"Sort":6,"Dynasty":"清"},{"Id":6076129,"Sentence":"粪壤壮丽侔桥陵，名胜何辜遭污蔑。","Rank":0,"PoetryId":null,"Pinyin":"fèn rǎng zhuàng lǐ móu qiáo lǐng ，mǐng shēng hé gū zāo wū miè ","Tag":null,"Explanation":null,"English":null,"Sort":7,"Dynasty":"清"},{"Id":6076130,"Sentence":"我朝定鼎日华开，曲江风度居兰台。","Rank":0,"PoetryId":null,"Pinyin":"wǒ cháo dìng ding rì huā kāi ，qū jiāng fēng dù jū lán tāi ","Tag":null,"Explanation":null,"English":null,"Sort":8,"Dynasty":"清"},{"Id":6076131,"Sentence":"西山偶停骢马足，秽碑镌列何崔嵬。","Rank":0,"PoetryId":null,"Pinyin":"xī shān ǒu tǐng cōng mǎ zú ，huì bēi juān liè hé cuī wéi ","Tag":null,"Explanation":null,"English":null,"Sort":9,"Dynasty":"清"},{"Id":6076132,"Sentence":"孝男孝孙尽勋戚，一瞬空山飞霹雳。","Rank":0,"PoetryId":null,"Pinyin":"xiào nán xiào sūn jin xūn qī ，yī shùn kōng shān fēi pī lì ","Tag":null,"Explanation":null,"English":null,"Sort":10,"Dynasty":"清"},{"Id":6076133,"Sentence":"凛然铁笔吹霜风，百年凶臭俄溅涤。","Rank":0,"PoetryId":null,"Pinyin":"lin rán tiě bi chuī shuāng fēng ，bǎi nián xiōng chòu é jiān dǐ ","Tag":null,"Explanation":null,"English":null,"Sort":11,"Dynasty":"清"},{"Id":6076134,"Sentence":"吁嗟乎，当年身首已加刑，即今撮土犹夷平。","Rank":0,"PoetryId":null,"Pinyin":"xū jiē hū ，dāng nián shēn shǒu yi jiā xǐng ，jǐ jīn cuō tǔ yóu yǐ pǐng ","Tag":null,"Explanation":null,"English":null,"Sort":12,"Dynasty":"清"},{"Id":6076135,"Sentence":"后来貂珰应震惧，张公灵爽山林凭。","Rank":0,"PoetryId":null,"Pinyin":"hòu lái diāo dāng yīng zhèn jù ，zhāng gōng lǐng shuǎng shān lǐn pǐng ","Tag":null,"Explanation":null,"English":null,"Sort":13,"Dynasty":"清"},{"Id":6076136,"Sentence":"碧云寺前好云树，去年曾踏盘纡路。","Rank":0,"PoetryId":null,"Pinyin":"bì yún sì qián hǎo yún shù ，qù nián céng tā pán yū lù ","Tag":null,"Explanation":null,"English":null,"Sort":14,"Dynasty":"清"},{"Id":6076137,"Sentence":"振藜穿翠坐高轩，月照千峰俨凝素。","Rank":0,"PoetryId":null,"Pinyin":"zhèn lǐ chuān cuì zuò gāo xuān ，yuè zhào qiān fēng yǎn nǐng sù ","Tag":null,"Explanation":null,"English":null,"Sort":15,"Dynasty":"清"}]}