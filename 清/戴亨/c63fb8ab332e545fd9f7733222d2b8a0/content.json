{"Id":776750,"Title":"读任东涧史论呓林等作赋此赠之并示同学","Dynasty":"清","Author":"戴亨","Context":"上世重立功，后世重立言。此间关运会，穷达何足论。玄圭锡大禹，万古流安澜。姬公洪制作，能令百代遵。下此虽乘时，时移绩已沦。况复但素餐，崇高以自尊。韦布潜草泽，胸臆罗星辰。俯仰阅今古，万载如朝昏。淑身为世范，抱道忘贱贫。当时莫能用，括囊葆其真。时复发所蕴，出语惊天人。幽隐莫能遁，众象穷精魂。书成世莫识，自足雄千春。流传如日月，赫赫光乾坤。造物位奇士，岂与寻常伦。轩冕膺旦夕，安足荣其身。立言诚至重，吾辈宜邅迍。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c63fb8ab332e545fd9f7733222d2b8a0","Step":0,"Verses":[{"Id":5577935,"Sentence":"姬公洪制作，能令百代遵。","Rank":0,"PoetryId":null,"Pinyin":"jī gōng hóng zhì zuō ，néng ling bǎi dài zūn ","Tag":null,"Explanation":null,"English":null,"Sort":3,"Dynasty":"清"},{"Id":5577940,"Sentence":"淑身为世范，抱道忘贱贫。","Rank":0,"PoetryId":null,"Pinyin":"shū shēn wéi shì fàn ，bào dāo wàng jiàn pǐn ","Tag":null,"Explanation":null,"English":null,"Sort":8,"Dynasty":"清"},{"Id":5577932,"Sentence":"上世重立功，后世重立言。","Rank":0,"PoetryId":null,"Pinyin":"shǎng shì chóng lì gōng ，hòu shì chóng lì yán ","Tag":null,"Explanation":null,"English":null,"Sort":0,"Dynasty":"清"},{"Id":5577933,"Sentence":"此间关运会，穷达何足论。","Rank":0,"PoetryId":null,"Pinyin":"ci jiān guān yùn huì ，qióng dá hé zú lún ","Tag":null,"Explanation":null,"English":null,"Sort":1,"Dynasty":"清"},{"Id":5577934,"Sentence":"玄圭锡大禹，万古流安澜。","Rank":0,"PoetryId":null,"Pinyin":"xuán guī xī dà yǔ ，mò gǔ lǐu ān lán ","Tag":null,"Explanation":null,"English":null,"Sort":2,"Dynasty":"清"},{"Id":5577936,"Sentence":"下此虽乘时，时移绩已沦。","Rank":0,"PoetryId":null,"Pinyin":"xià ci suī chéng shǐ ，shǐ yǐ jì yi lún ","Tag":null,"Explanation":null,"English":null,"Sort":4,"Dynasty":"清"},{"Id":5577937,"Sentence":"况复但素餐，崇高以自尊。","Rank":0,"PoetryId":null,"Pinyin":"kuàng fù dàn sù cān ，chóng gāo yi zì zūn ","Tag":null,"Explanation":null,"English":null,"Sort":5,"Dynasty":"清"},{"Id":5577938,"Sentence":"韦布潜草泽，胸臆罗星辰。","Rank":0,"PoetryId":null,"Pinyin":"wéi bù qián cǎo zé ，xiōng yì luó xīng chén ","Tag":null,"Explanation":null,"English":null,"Sort":6,"Dynasty":"清"},{"Id":5577941,"Sentence":"当时莫能用，括囊葆其真。","Rank":0,"PoetryId":null,"Pinyin":"dāng shǐ mò néng yòng ，guā nāng bǎo jī zhēn ","Tag":null,"Explanation":null,"English":null,"Sort":9,"Dynasty":"清"},{"Id":5577942,"Sentence":"时复发所蕴，出语惊天人。","Rank":0,"PoetryId":null,"Pinyin":"shǐ fù fā suǒ wēn ，chū yǔ jīng tiān rén ","Tag":null,"Explanation":null,"English":null,"Sort":10,"Dynasty":"清"},{"Id":5577943,"Sentence":"幽隐莫能遁，众象穷精魂。","Rank":0,"PoetryId":null,"Pinyin":"yōu yin mò néng dùn ，zhòng xiàng qióng jīng hún ","Tag":null,"Explanation":null,"English":null,"Sort":11,"Dynasty":"清"},{"Id":5577944,"Sentence":"书成世莫识，自足雄千春。","Rank":0,"PoetryId":null,"Pinyin":"shū chéng shì mò shǐ ，zì zú xióng qiān chūn ","Tag":null,"Explanation":null,"English":null,"Sort":12,"Dynasty":"清"},{"Id":5577945,"Sentence":"流传如日月，赫赫光乾坤。","Rank":0,"PoetryId":null,"Pinyin":"lǐu chuán rú rì yuè ，hè hè guāng gān kūn ","Tag":null,"Explanation":null,"English":null,"Sort":13,"Dynasty":"清"},{"Id":5577946,"Sentence":"造物位奇士，岂与寻常伦。","Rank":0,"PoetryId":null,"Pinyin":"zào wù wèi jī shì ，qi yú xún cháng lún ","Tag":null,"Explanation":null,"English":null,"Sort":14,"Dynasty":"清"},{"Id":5577947,"Sentence":"轩冕膺旦夕，安足荣其身。","Rank":0,"PoetryId":null,"Pinyin":"xuān miǎn yīng dàn xī ，ān zú róng jī shēn ","Tag":null,"Explanation":null,"English":null,"Sort":15,"Dynasty":"清"},{"Id":5577948,"Sentence":"立言诚至重，吾辈宜邅迍。","Rank":0,"PoetryId":null,"Pinyin":"lì yán chéng zhì chóng ，wú bèi yǐ zhān zhūn ","Tag":null,"Explanation":null,"English":null,"Sort":16,"Dynasty":"清"},{"Id":5577939,"Sentence":"俯仰阅今古，万载如朝昏。","Rank":0,"PoetryId":null,"Pinyin":"fǔ yǎng yuè jīn gǔ ，mò zǎi rú cháo hūn ","Tag":null,"Explanation":null,"English":null,"Sort":7,"Dynasty":"清"}]}