{"Id":805176,"Title":"悼亡室陈孺人五首","Dynasty":"清","Author":"王松","Context":"满天风雨夜萧萧，愁坐空床叹寂寥。一卷离骚三致意，幽魂渺渺莫能招！啧啧贤声遍里闾，果然论定盖棺馀。最伤心处妆台畔，无复添香伴读书。生前每恐白头吟，一病方知结发心。半载累卿眠食废，更从何处答情深！愿结同心到白头，岂知故剑更难求！可怜碧海青天夜，独卧空房对女牛。中路分离事岂知，那堪举案忆齐眉！伤心月落乌啼夜，正是鳏鱼梦醒时。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8c3dbab1adc97f4db56d46d23d82278b","Step":0,"Verses":[{"Id":5633087,"Sentence":"满天风雨夜萧萧，愁坐空床叹寂寥。","Rank":0,"PoetryId":null,"Pinyin":"mǎn tiān fēng yǔ yè xiāo xiāo ，chóu zuò kōng chuáng tàn jì liáo ","Tag":null,"Explanation":null,"English":null,"Sort":0,"Dynasty":"清"},{"Id":5633088,"Sentence":"一卷离骚三致意，幽魂渺渺莫能招！","Rank":0,"PoetryId":null,"Pinyin":"yī juǎn lǐ sāo sān zhì yì ，yōu hún miǎo miǎo mò néng qiáo ","Tag":null,"Explanation":null,"English":null,"Sort":1,"Dynasty":"清"},{"Id":5633089,"Sentence":"啧啧贤声遍里闾，果然论定盖棺馀。","Rank":0,"PoetryId":null,"Pinyin":"zé zé xián shēng biàn li lǘ ，guǒ rán lún dìng gài guān yú ","Tag":null,"Explanation":null,"English":null,"Sort":2,"Dynasty":"清"},{"Id":5633090,"Sentence":"最伤心处妆台畔，无复添香伴读书。","Rank":0,"PoetryId":null,"Pinyin":"zuì shāng xīn chǔ zhuāng tāi pàn ，mó fù tiān xiāng bàn dòu shū ","Tag":null,"Explanation":null,"English":null,"Sort":3,"Dynasty":"清"},{"Id":5633091,"Sentence":"生前每恐白头吟，一病方知结发心。","Rank":0,"PoetryId":null,"Pinyin":"shēng qián měi kǒng bái tóu yǐn ，yī bìng fāng zhī jiē fā xīn ","Tag":null,"Explanation":null,"English":null,"Sort":4,"Dynasty":"清"},{"Id":5633092,"Sentence":"半载累卿眠食废，更从何处答情深！","Rank":0,"PoetryId":null,"Pinyin":"bàn zǎi léi qīng mián shǐ fèi ，gēng cóng hé chǔ dā qǐng shēn ","Tag":null,"Explanation":null,"English":null,"Sort":5,"Dynasty":"清"},{"Id":5633093,"Sentence":"愿结同心到白头，岂知故剑更难求！","Rank":0,"PoetryId":null,"Pinyin":"yuàn jiē tóng xīn dào bái tóu ，qi zhī gù jiàn gēng nán qǐu ","Tag":null,"Explanation":null,"English":null,"Sort":6,"Dynasty":"清"},{"Id":5633094,"Sentence":"可怜碧海青天夜，独卧空房对女牛。","Rank":0,"PoetryId":null,"Pinyin":"kě lián bì hǎi qīng tiān yè ，dú wò kōng fáng duì nǚ nǐu ","Tag":null,"Explanation":null,"English":null,"Sort":7,"Dynasty":"清"},{"Id":5633095,"Sentence":"中路分离事岂知，那堪举案忆齐眉！","Rank":0,"PoetryId":null,"Pinyin":"zhōng lù fēn lǐ shì qi zhī ，nā kān jǔ àn yì jì méi ","Tag":null,"Explanation":null,"English":null,"Sort":8,"Dynasty":"清"},{"Id":5633096,"Sentence":"伤心月落乌啼夜，正是鳏鱼梦醒时。","Rank":0,"PoetryId":null,"Pinyin":"shāng xīn yuè là wū tǐ yè ，zhēng shì guān yú mèng xing shǐ ","Tag":null,"Explanation":null,"English":null,"Sort":9,"Dynasty":"清"}]}