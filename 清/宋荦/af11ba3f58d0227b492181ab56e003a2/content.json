{"Id":728296,"Title":"舟泊天门登梁山","Dynasty":"清","Author":"宋荦","Context":"水宿苦萦回，维舟步江浒。天门划然开，并峙雄千古。梁山岩壑幽，突兀若廊庑。穿云一径遥，林薄霭春煦。峰腰棠棣繁，涧侧朱樱妩。芬菲表杂花，采撷欣俦伍。崚嶒殿阁悬，飞梯袅相拄。登临力屡疲，啸傲气还鼓。乘风凌绝巅，浩荡江天俯。博望咫尺间，岚影晴吞吐。题诗忆谪仙，斯人邈难睹。日暮怛忘归，渔歌发烟浦。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"af11ba3f58d0227b492181ab56e003a2","Step":0,"Verses":[{"Id":5925712,"Sentence":"水宿苦萦回，维舟步江浒。","Rank":0,"PoetryId":null,"Pinyin":"shui sù kǔ yǐng huǐ ，wéi zhōu bù jiāng hǔ ","Tag":null,"Explanation":null,"English":null,"Sort":0,"Dynasty":"清"},{"Id":5925713,"Sentence":"天门划然开，并峙雄千古。","Rank":0,"PoetryId":null,"Pinyin":"tiān mén huá rán kāi ，bīng shì xióng qiān gǔ ","Tag":null,"Explanation":null,"English":null,"Sort":1,"Dynasty":"清"},{"Id":5925714,"Sentence":"梁山岩壑幽，突兀若廊庑。","Rank":0,"PoetryId":null,"Pinyin":"liáng shān yán hè yōu ，tū wū rě láng wǔ ","Tag":null,"Explanation":null,"English":null,"Sort":2,"Dynasty":"清"},{"Id":5925715,"Sentence":"穿云一径遥，林薄霭春煦。","Rank":0,"PoetryId":null,"Pinyin":"chuān yún yī jìng yáo ，lǐn báo ǎi chūn xù ","Tag":null,"Explanation":null,"English":null,"Sort":3,"Dynasty":"清"},{"Id":5925716,"Sentence":"峰腰棠棣繁，涧侧朱樱妩。","Rank":0,"PoetryId":null,"Pinyin":"fēng yāo táng dì fán ，jiàn cè zhū yīng wǔ ","Tag":null,"Explanation":null,"English":null,"Sort":4,"Dynasty":"清"},{"Id":5925717,"Sentence":"芬菲表杂花，采撷欣俦伍。","Rank":0,"PoetryId":null,"Pinyin":"fēn fēi biǎo zá huā ，cǎi xié xīn chóu wǔ ","Tag":null,"Explanation":null,"English":null,"Sort":5,"Dynasty":"清"},{"Id":5925718,"Sentence":"崚嶒殿阁悬，飞梯袅相拄。","Rank":0,"PoetryId":null,"Pinyin":"lǐng céng diàn gé xuán ，fēi tī niǎo xiāng zhǔ ","Tag":null,"Explanation":null,"English":null,"Sort":6,"Dynasty":"清"},{"Id":5925719,"Sentence":"登临力屡疲，啸傲气还鼓。","Rank":0,"PoetryId":null,"Pinyin":"dēng lǐn lì lǚ pǐ ，xiào ào qì hái gǔ ","Tag":null,"Explanation":null,"English":null,"Sort":7,"Dynasty":"清"},{"Id":5925720,"Sentence":"乘风凌绝巅，浩荡江天俯。","Rank":0,"PoetryId":null,"Pinyin":"chéng fēng līng jué diān ，hào dàng jiāng tiān fǔ ","Tag":null,"Explanation":null,"English":null,"Sort":8,"Dynasty":"清"},{"Id":5925721,"Sentence":"博望咫尺间，岚影晴吞吐。","Rank":0,"PoetryId":null,"Pinyin":"bó wàng zhi chě jiān ，lán ying qǐng tūn tǔ ","Tag":null,"Explanation":null,"English":null,"Sort":9,"Dynasty":"清"},{"Id":5925722,"Sentence":"题诗忆谪仙，斯人邈难睹。","Rank":0,"PoetryId":null,"Pinyin":"tǐ shī yì zhé xiān ，sī rén miǎo nán dǔ ","Tag":null,"Explanation":null,"English":null,"Sort":10,"Dynasty":"清"},{"Id":5925723,"Sentence":"日暮怛忘归，渔歌发烟浦。","Rank":0,"PoetryId":null,"Pinyin":"rì mù dá wàng guī ，yú gē fā yān pǔ ","Tag":null,"Explanation":null,"English":null,"Sort":11,"Dynasty":"清"}]}