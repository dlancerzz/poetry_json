{"Id":728307,"Title":"黄山松石歌寄金仁叔将军兼索子湘和","Dynasty":"清","Author":"宋荦","Context":"黄山松石天下无，好事往往绘作图。千岩万树不到眼，刻意摹写徒区区。茸城将军胸次别，远道移取来崎岖。石一拳耳俨千仞，松不满尺盘两株。盛以巨盎置铃阁，珍比七尺红珊瑚。今年移镇向闽海，临行辍赠及老夫。鸭觜船载入廨舍，宾客咋舌儿童呼。吟窝得此良不俗，大笑今我官岂粗。南荣相对坐竟日，看山读画同欢娱。石也以松为毛发，松亦以石为肌肤。芙蓉一片忽堕地，陵峦宛转秀色殊。扰龙双干双麈尾，千霄之势当前俱。晋卿倘见定豪夺，柴桑或抚还惊吁。丛桂疏梅助清致，何烦命驾穷天都。将军雅意应有报，几回欲赋还踟蹰。今晨鼓兴了此债，属和火急催髯苏。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"effff379798a72dfe6f1fcd4cf01ba32","Step":0,"Verses":[{"Id":5336300,"Sentence":"鸭觜船载入廨舍，宾客咋舌儿童呼。","Rank":0,"PoetryId":null,"Pinyin":"yā zī chuán zǎi rù xiè shě ，bīn kè zǎ shé ér tóng hū ","Tag":null,"Explanation":null,"English":null,"Sort":6,"Dynasty":"清"},{"Id":5336294,"Sentence":"黄山松石天下无，好事往往绘作图。","Rank":0,"PoetryId":null,"Pinyin":"huáng shān sōng dàn tiān xià mó ，hǎo shì wǎng wǎng huì zuō tú ","Tag":null,"Explanation":null,"English":null,"Sort":0,"Dynasty":"清"},{"Id":5336295,"Sentence":"千岩万树不到眼，刻意摹写徒区区。","Rank":0,"PoetryId":null,"Pinyin":"qiān yán mò shù bú dào yǎn ，kè yì mó xiě tú ōu ōu ","Tag":null,"Explanation":null,"English":null,"Sort":1,"Dynasty":"清"},{"Id":5336296,"Sentence":"茸城将军胸次别，远道移取来崎岖。","Rank":0,"PoetryId":null,"Pinyin":"rōng chéng jiāng jūn xiōng cì bié ，yuǎn dāo yǐ qǔ lái qǐ qū ","Tag":null,"Explanation":null,"English":null,"Sort":2,"Dynasty":"清"},{"Id":5336297,"Sentence":"石一拳耳俨千仞，松不满尺盘两株。","Rank":0,"PoetryId":null,"Pinyin":"dàn yī quán ěr yǎn qiān rèn ，sōng bú mǎn chě pán liǎng zhū ","Tag":null,"Explanation":null,"English":null,"Sort":3,"Dynasty":"清"},{"Id":5336298,"Sentence":"盛以巨盎置铃阁，珍比七尺红珊瑚。","Rank":0,"PoetryId":null,"Pinyin":"chéng yi jù àng zhì lǐng gé ，zhēn bi qī chě gōng shān hú ","Tag":null,"Explanation":null,"English":null,"Sort":4,"Dynasty":"清"},{"Id":5336299,"Sentence":"今年移镇向闽海，临行辍赠及老夫。","Rank":0,"PoetryId":null,"Pinyin":"jīn nián yǐ zhēn xiàng min hǎi ，lǐn háng chuò zèng jǐ lǎo fū ","Tag":null,"Explanation":null,"English":null,"Sort":5,"Dynasty":"清"},{"Id":5336301,"Sentence":"吟窝得此良不俗，大笑今我官岂粗。","Rank":0,"PoetryId":null,"Pinyin":"yǐn wō dé ci liáng bú sú ，dà xiào jīn wǒ guān qi cū ","Tag":null,"Explanation":null,"English":null,"Sort":7,"Dynasty":"清"},{"Id":5336302,"Sentence":"南荣相对坐竟日，看山读画同欢娱。","Rank":0,"PoetryId":null,"Pinyin":"nā róng xiāng duì zuò jìng rì ，kān shān dòu huà tóng huān yú ","Tag":null,"Explanation":null,"English":null,"Sort":8,"Dynasty":"清"},{"Id":5336303,"Sentence":"石也以松为毛发，松亦以石为肌肤。","Rank":0,"PoetryId":null,"Pinyin":"dàn yě yi sōng wéi máo fā ，sōng yì yi dàn wéi jī fū ","Tag":null,"Explanation":null,"English":null,"Sort":9,"Dynasty":"清"},{"Id":5336304,"Sentence":"芙蓉一片忽堕地，陵峦宛转秀色殊。","Rank":0,"PoetryId":null,"Pinyin":"fú róng yī piān hū duò 地，lǐng luán wǎn zhuǎi xìu sè shū ","Tag":null,"Explanation":null,"English":null,"Sort":10,"Dynasty":"清"},{"Id":5336305,"Sentence":"扰龙双干双麈尾，千霄之势当前俱。","Rank":0,"PoetryId":null,"Pinyin":"rǎo lóng shuāng gān shuāng zhǔ wěi ，qiān xiāo zhī shì dāng qián jū ","Tag":null,"Explanation":null,"English":null,"Sort":11,"Dynasty":"清"},{"Id":5336306,"Sentence":"晋卿倘见定豪夺，柴桑或抚还惊吁。","Rank":0,"PoetryId":null,"Pinyin":"jìn qīng cháng jiàn dìng háo duó ，chái sāng huò fǔ hái jīng xū ","Tag":null,"Explanation":null,"English":null,"Sort":12,"Dynasty":"清"},{"Id":5336307,"Sentence":"丛桂疏梅助清致，何烦命驾穷天都。","Rank":0,"PoetryId":null,"Pinyin":"cóng guì shū méi zhù qīng zhì ，hé fán mìng jià qióng tiān dōu ","Tag":null,"Explanation":null,"English":null,"Sort":13,"Dynasty":"清"},{"Id":5336308,"Sentence":"将军雅意应有报，几回欲赋还踟蹰。","Rank":0,"PoetryId":null,"Pinyin":"jiāng jūn yā yì yīng yǒu bào ，jī huǐ yù fù hái chǐ chú ","Tag":null,"Explanation":null,"English":null,"Sort":14,"Dynasty":"清"},{"Id":5336309,"Sentence":"今晨鼓兴了此债，属和火急催髯苏。","Rank":0,"PoetryId":null,"Pinyin":"jīn chén gǔ xīng 了ci zhài ，shǔ hé huǒ jǐ cuī rán sū ","Tag":null,"Explanation":null,"English":null,"Sort":15,"Dynasty":"清"}]}