{"Id":735154,"Title":"读李客山先生武平分水坳定界记","Dynasty":"清","Author":"顾成志","Context":"鄫人沤菅鲁人怒，筐筥争桑构吴楚。尚闻六里作鸿沟，彼粤此闽阚如虎。闽邑曰武平，连粤平远城。天子颇闻粤人横，负众侵疆狎县令。诏书特敕两铜章，判以沟涂毋力竞。武平许君气何豪，单轺来会分水坳。却闻隐隐鸣钲鼓，忽见青红旗乱舞。车中一笑此何为，回头从者色如土。野云黯黯日将落，脱辖呼人无一诺。独挥羽扇抗群咻，风驰云合围戈矛。桓桓许君神色定，亲把舆图作明证。健儿突入欲甘心，拉虎批熊只手胜。是时许君起大呼，幺么鼠子敢犯吾。挥刀折齿前令胡，吾能杀汝如腐雏。广福桥头故吾士，赫赫鬼神可欺乎？朝廷威行九州外，尔等跳踉行尽屠。万夫垂头齿打舌，旗卷枪抛各求穴。鞠躬谢罪辞咿嚘，彼何人哉平远侯。立石巍然峙坳头，我疆尔界标千秋。吾闻汾阳王，入卤惟单骑。昌黎书生耳，镇州强不避。为国焉能更爱身，浑身是胆发乎义。懦夫畏贼掩耳奔，不惜巾帼羞三军。天下英雄竟谁是，千载而下乃见今许君。许君老友曰李子，慨然奋笔识终始。发难能令壮士惊，折冲足雪鲰生耻。此事此辞炳日星，我欲大书千本与万本，张之凡百有位庭。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"45aea960d1776e6c84a407396ed00b6f","Step":0,"Verses":[{"Id":5496007,"Sentence":"尚闻六里作鸿沟，彼粤此闽阚如虎。","Rank":0,"PoetryId":null,"Pinyin":"shàng wén lìu li zuō hóng gōu ，bi yuè ci min hǎn rú hū ","Tag":null,"Explanation":null,"English":null,"Sort":1,"Dynasty":"清"},{"Id":5496006,"Sentence":"鄫人沤菅鲁人怒，筐筥争桑构吴楚。","Rank":0,"PoetryId":null,"Pinyin":"zēng rén ōu jiān lǔ rén nù ，kuāng jǔ zhēng sāng gòu wú chǔ ","Tag":null,"Explanation":null,"English":null,"Sort":0,"Dynasty":"清"},{"Id":5496008,"Sentence":"闽邑曰武平，连粤平远城。","Rank":0,"PoetryId":null,"Pinyin":"min yì yuē wǔ pǐng ，lián yuè pǐng yuǎn chéng ","Tag":null,"Explanation":null,"English":null,"Sort":2,"Dynasty":"清"},{"Id":5496009,"Sentence":"天子颇闻粤人横，负众侵疆狎县令。","Rank":0,"PoetryId":null,"Pinyin":"tiān zi pō wén yuè rén héng ，fù zhòng qīn jiāng xiá xiàn ling ","Tag":null,"Explanation":null,"English":null,"Sort":3,"Dynasty":"清"},{"Id":5496010,"Sentence":"诏书特敕两铜章，判以沟涂毋力竞。","Rank":0,"PoetryId":null,"Pinyin":"zhào shū tè chì liǎng tóng zhāng ，pàn yi gōu tú wú lì jìng ","Tag":null,"Explanation":null,"English":null,"Sort":4,"Dynasty":"清"},{"Id":5496011,"Sentence":"武平许君气何豪，单轺来会分水坳。","Rank":0,"PoetryId":null,"Pinyin":"wǔ pǐng hǔ jūn qì hé háo ，chán yáo lái huì fēn shui ào ","Tag":null,"Explanation":null,"English":null,"Sort":5,"Dynasty":"清"},{"Id":5496012,"Sentence":"却闻隐隐鸣钲鼓，忽见青红旗乱舞。","Rank":0,"PoetryId":null,"Pinyin":"què wén yin yin mǐng zhēng gǔ ，hū jiàn qīng gōng qǐ luàn wǔ ","Tag":null,"Explanation":null,"English":null,"Sort":6,"Dynasty":"清"},{"Id":5496013,"Sentence":"车中一笑此何为，回头从者色如土。","Rank":0,"PoetryId":null,"Pinyin":"chē zhōng yī xiào ci hé wéi ，huǐ tóu cóng zhě sè rú tǔ ","Tag":null,"Explanation":null,"English":null,"Sort":7,"Dynasty":"清"},{"Id":5496014,"Sentence":"野云黯黯日将落，脱辖呼人无一诺。","Rank":0,"PoetryId":null,"Pinyin":"yě yún àn àn rì jiāng là ，tuō hé hū rén mó yī nuò ","Tag":null,"Explanation":null,"English":null,"Sort":8,"Dynasty":"清"},{"Id":5496015,"Sentence":"独挥羽扇抗群咻，风驰云合围戈矛。","Rank":0,"PoetryId":null,"Pinyin":"dú huī yǔ shān kàng qún xīu ，fēng chǐ yún gě wéi gē máo ","Tag":null,"Explanation":null,"English":null,"Sort":9,"Dynasty":"清"},{"Id":5496016,"Sentence":"桓桓许君神色定，亲把舆图作明证。","Rank":0,"PoetryId":null,"Pinyin":"huán huán hǔ jūn shén sè dìng ，qīn bǎ yú tú zuō mǐng zhèng ","Tag":null,"Explanation":null,"English":null,"Sort":10,"Dynasty":"清"},{"Id":5496017,"Sentence":"健儿突入欲甘心，拉虎批熊只手胜。","Rank":0,"PoetryId":null,"Pinyin":"jiàn ér tū rù yù gān xīn ，lā hū pī xióng zhī shǒu shēng ","Tag":null,"Explanation":null,"English":null,"Sort":11,"Dynasty":"清"},{"Id":5496018,"Sentence":"是时许君起大呼，幺么鼠子敢犯吾。","Rank":0,"PoetryId":null,"Pinyin":"shì shǐ hǔ jūn qi dà hū ，yāo 么shǔ zi gǎn fàn wú ","Tag":null,"Explanation":null,"English":null,"Sort":12,"Dynasty":"清"},{"Id":5496019,"Sentence":"挥刀折齿前令胡，吾能杀汝如腐雏。","Rank":0,"PoetryId":null,"Pinyin":"huī dāo shé chi qián ling hú ，wú néng shā rǔ rú fǔ chú ","Tag":null,"Explanation":null,"English":null,"Sort":13,"Dynasty":"清"},{"Id":5496020,"Sentence":"广福桥头故吾士，赫赫鬼神可欺乎？","Rank":0,"PoetryId":null,"Pinyin":"ān fú qiáo tóu gù wú shì ，hè hè gui shén kě qī hū ","Tag":null,"Explanation":null,"English":null,"Sort":14,"Dynasty":"清"},{"Id":5496021,"Sentence":"朝廷威行九州外，尔等跳踉行尽屠。","Rank":0,"PoetryId":null,"Pinyin":"cháo tǐng wēi háng jiu zhōu wài ，ěr děng tiào liáng háng jin tú ","Tag":null,"Explanation":null,"English":null,"Sort":15,"Dynasty":"清"},{"Id":5496022,"Sentence":"万夫垂头齿打舌，旗卷枪抛各求穴。","Rank":0,"PoetryId":null,"Pinyin":"mò fū chuǐ tóu chi dá shé ，qǐ juǎn qiāng pāo gě qǐu xué ","Tag":null,"Explanation":null,"English":null,"Sort":16,"Dynasty":"清"},{"Id":5496023,"Sentence":"鞠躬谢罪辞咿嚘，彼何人哉平远侯。","Rank":0,"PoetryId":null,"Pinyin":"jū gōng xiè zuì cǐ yī yōu ，bi hé rén zāi pǐng yuǎn hóu ","Tag":null,"Explanation":null,"English":null,"Sort":17,"Dynasty":"清"},{"Id":5496024,"Sentence":"立石巍然峙坳头，我疆尔界标千秋。","Rank":0,"PoetryId":null,"Pinyin":"lì dàn wēi rán shì ào tóu ，wǒ jiāng ěr jiè biāo qiān qīu ","Tag":null,"Explanation":null,"English":null,"Sort":18,"Dynasty":"清"},{"Id":5496025,"Sentence":"吾闻汾阳王，入卤惟单骑。","Rank":0,"PoetryId":null,"Pinyin":"wú wén fén yáng wáng ，rù lǔ wéi chán jì ","Tag":null,"Explanation":null,"English":null,"Sort":19,"Dynasty":"清"},{"Id":5496026,"Sentence":"昌黎书生耳，镇州强不避。","Rank":0,"PoetryId":null,"Pinyin":"chāng lǐ shū shēng ěr ，zhēn zhōu jiàng bú bì ","Tag":null,"Explanation":null,"English":null,"Sort":20,"Dynasty":"清"},{"Id":5496027,"Sentence":"为国焉能更爱身，浑身是胆发乎义。","Rank":0,"PoetryId":null,"Pinyin":"wéi guó yān néng gēng ài shēn ，hún shēn shì dǎn fā hū yǐ ","Tag":null,"Explanation":null,"English":null,"Sort":21,"Dynasty":"清"},{"Id":5496028,"Sentence":"懦夫畏贼掩耳奔，不惜巾帼羞三军。","Rank":0,"PoetryId":null,"Pinyin":"nuò fū wèi zéi yǎn ěr bēn ，bú xī jīn guó xīu sān jūn ","Tag":null,"Explanation":null,"English":null,"Sort":22,"Dynasty":"清"},{"Id":5496029,"Sentence":"天下英雄竟谁是，千载而下乃见今许君。","Rank":0,"PoetryId":null,"Pinyin":"tiān xià yīng xióng jìng shéi shì ，qiān zǎi ér xià nǎi jiàn jīn hǔ jūn ","Tag":null,"Explanation":null,"English":null,"Sort":23,"Dynasty":"清"},{"Id":5496030,"Sentence":"许君老友曰李子，慨然奋笔识终始。","Rank":0,"PoetryId":null,"Pinyin":"hǔ jūn lǎo yǒu yuē li zi ，kǎi rán fèn bi shǐ zhōng shi ","Tag":null,"Explanation":null,"English":null,"Sort":24,"Dynasty":"清"},{"Id":5496031,"Sentence":"发难能令壮士惊，折冲足雪鲰生耻。","Rank":0,"PoetryId":null,"Pinyin":"fā nán néng ling zhuàng shì jīng ，shé chōng zú xuě zōu shēng chi ","Tag":null,"Explanation":null,"English":null,"Sort":25,"Dynasty":"清"},{"Id":5496032,"Sentence":"此事此辞炳日星，我欲大书千本与万本，张之凡百有位庭。","Rank":0,"PoetryId":null,"Pinyin":"ci shì ci cǐ bing rì xīng ，wǒ yù dà shū qiān běn yú mò běn ，zhāng zhī fán bǎi yǒu wèi tǐng ","Tag":null,"Explanation":null,"English":null,"Sort":26,"Dynasty":"清"}]}