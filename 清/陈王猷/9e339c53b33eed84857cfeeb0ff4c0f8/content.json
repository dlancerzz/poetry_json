{"Id":794377,"Title":"由方丈右转上海山门","Dynasty":"清","Author":"陈王猷","Context":"飞楼倚嵚岑，环回觉路塞。四望穷跻攀，斗绝石痕辟。窥天刚半线，拔地乃千尺。鬼斧凿何年，俨有巨灵蹠。雕鹗息羽翰，猱玃罕踪迹。当兹敛形神，直上缓登陟。铁縇右钩梯，手腕参足力。左顾窅然深，澒洞曛以黑。纳趾踵外垂，高尻面内迫。神人御风行，中道尚栖息。况在尘世间，宁有次仲翮。我幸及其巅，置身高岝峉。出险凭虚无，茫然荡心魄。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9e339c53b33eed84857cfeeb0ff4c0f8","Step":0,"Verses":[{"Id":5595856,"Sentence":"飞楼倚嵚岑，环回觉路塞。","Rank":0,"PoetryId":null,"Pinyin":"fēi lóu yi qīn cén ，huán huǐ jiào lù sāi ","Tag":null,"Explanation":null,"English":null,"Sort":0,"Dynasty":"清"},{"Id":5595857,"Sentence":"四望穷跻攀，斗绝石痕辟。","Rank":0,"PoetryId":null,"Pinyin":"sì wàng qióng jī pān ，dǒu jué dàn hén bì ","Tag":null,"Explanation":null,"English":null,"Sort":1,"Dynasty":"清"},{"Id":5595858,"Sentence":"窥天刚半线，拔地乃千尺。","Rank":0,"PoetryId":null,"Pinyin":"kuī tiān gāng bàn xiàn ，bá 地nǎi qiān chě ","Tag":null,"Explanation":null,"English":null,"Sort":2,"Dynasty":"清"},{"Id":5595859,"Sentence":"鬼斧凿何年，俨有巨灵蹠。","Rank":0,"PoetryId":null,"Pinyin":"gui fǔ záo hé nián ，yǎn yǒu jù lǐng zhǐ ","Tag":null,"Explanation":null,"English":null,"Sort":3,"Dynasty":"清"},{"Id":5595860,"Sentence":"雕鹗息羽翰，猱玃罕踪迹。","Rank":0,"PoetryId":null,"Pinyin":"diāo è xī yǔ hàn ，náo jué hǎn zōng jì ","Tag":null,"Explanation":null,"English":null,"Sort":4,"Dynasty":"清"},{"Id":5595861,"Sentence":"当兹敛形神，直上缓登陟。","Rank":0,"PoetryId":null,"Pinyin":"dāng cǐ liǎn xǐng shén ，zhǐ shǎng huǎn dēng zhì ","Tag":null,"Explanation":null,"English":null,"Sort":5,"Dynasty":"清"},{"Id":5595862,"Sentence":"铁縇右钩梯，手腕参足力。","Rank":0,"PoetryId":null,"Pinyin":"tiě 縇yòu gōu tī ，shǒu wàn cān zú lì ","Tag":null,"Explanation":null,"English":null,"Sort":6,"Dynasty":"清"},{"Id":5595863,"Sentence":"左顾窅然深，澒洞曛以黑。","Rank":0,"PoetryId":null,"Pinyin":"zuǒ gù yǎo rán shēn ，hòng dòng xūn yi hēi ","Tag":null,"Explanation":null,"English":null,"Sort":7,"Dynasty":"清"},{"Id":5595864,"Sentence":"纳趾踵外垂，高尻面内迫。","Rank":0,"PoetryId":null,"Pinyin":"nà zhi zhǒng wài chuǐ ，gāo kāo miàn nèi pǎi ","Tag":null,"Explanation":null,"English":null,"Sort":8,"Dynasty":"清"},{"Id":5595865,"Sentence":"神人御风行，中道尚栖息。","Rank":0,"PoetryId":null,"Pinyin":"shén rén yù fēng háng ，zhōng dāo shàng qī xī ","Tag":null,"Explanation":null,"English":null,"Sort":9,"Dynasty":"清"},{"Id":5595866,"Sentence":"况在尘世间，宁有次仲翮。","Rank":0,"PoetryId":null,"Pinyin":"kuàng zài chén shì jiān ，nǐng yǒu cì zhòng hé ","Tag":null,"Explanation":null,"English":null,"Sort":10,"Dynasty":"清"},{"Id":5595867,"Sentence":"我幸及其巅，置身高岝峉。","Rank":0,"PoetryId":null,"Pinyin":"wǒ xìng jǐ jī diān ，zhì shēn gāo zuò è ","Tag":null,"Explanation":null,"English":null,"Sort":11,"Dynasty":"清"},{"Id":5595868,"Sentence":"出险凭虚无，茫然荡心魄。","Rank":0,"PoetryId":null,"Pinyin":"chū xiǎn pǐng xū mó ，māng rán dàng xīn bó ","Tag":null,"Explanation":null,"English":null,"Sort":12,"Dynasty":"清"}]}