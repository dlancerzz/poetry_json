{"Id":731534,"Title":"石屏歌为商丘先生作","Dynasty":"清","Author":"吴士玉","Context":"群峰奔云涌座隅，下有烟艇浮江湖。是何淋漓足元气，得非米家海岳图。细看乃是浑成一片石，天然妙迹非人摹。昔闻巧匠斫山骨，未闻山水粉绘生石肤。若云造物作狡狯，却愁混沌凿死将何如。万里烟云藏咫尺，壁开天地超寰区。渔舟个个齐荡桨，烟波云岫聊相娱。我思米颠工画兼嗜石，整冠再拜以丈呼。石之嶙峋足以壮笔势，画之奔峭与石争盘纡。石癖画巧两不灭，画留石上永永成形模。君不见欧公当年石月屏，子美放歌穷虚无。又不见孤松溟濛石屏上，子瞻长句搜根株。今公兹屏亦奇绝，愧无大手如两苏。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c4bbcea032998c1d0e5d8fd96667a9eb","Step":0,"Verses":[{"Id":5554180,"Sentence":"群峰奔云涌座隅，下有烟艇浮江湖。","Rank":0,"PoetryId":null,"Pinyin":"qún fēng bēn yún chōng zuò yú ，xià yǒu yān ting fú jiāng hú ","Tag":null,"Explanation":null,"English":null,"Sort":0,"Dynasty":"清"},{"Id":5554181,"Sentence":"是何淋漓足元气，得非米家海岳图。","Rank":0,"PoetryId":null,"Pinyin":"shì hé līn lǐ zú yuán qì ，dé fēi mi gū hǎi yuè tú ","Tag":null,"Explanation":null,"English":null,"Sort":1,"Dynasty":"清"},{"Id":5554182,"Sentence":"细看乃是浑成一片石，天然妙迹非人摹。","Rank":0,"PoetryId":null,"Pinyin":"xì kān nǎi shì hún chéng yī piān dàn ，tiān rán miào jì fēi rén mó ","Tag":null,"Explanation":null,"English":null,"Sort":2,"Dynasty":"清"},{"Id":5554183,"Sentence":"昔闻巧匠斫山骨，未闻山水粉绘生石肤。","Rank":0,"PoetryId":null,"Pinyin":"xī wén qiǎo jiàng zhuó shān gū ，wèi wén shān shui fěn huì shēng dàn fū ","Tag":null,"Explanation":null,"English":null,"Sort":3,"Dynasty":"清"},{"Id":5554184,"Sentence":"若云造物作狡狯，却愁混沌凿死将何如。","Rank":0,"PoetryId":null,"Pinyin":"rě yún zào wù zuō jiǎo kuài ，què chóu hún dùn záo si jiāng hé rú ","Tag":null,"Explanation":null,"English":null,"Sort":4,"Dynasty":"清"},{"Id":5554185,"Sentence":"万里烟云藏咫尺，壁开天地超寰区。","Rank":0,"PoetryId":null,"Pinyin":"mò li yān yún cáng zhi chě ，bì kāi tiān 地chāo huán ōu ","Tag":null,"Explanation":null,"English":null,"Sort":5,"Dynasty":"清"},{"Id":5554186,"Sentence":"渔舟个个齐荡桨，烟波云岫聊相娱。","Rank":0,"PoetryId":null,"Pinyin":"yú zhōu gě gě jì dàng jiǎng ，yān bō yún xìu liáo xiāng yú ","Tag":null,"Explanation":null,"English":null,"Sort":6,"Dynasty":"清"},{"Id":5554187,"Sentence":"我思米颠工画兼嗜石，整冠再拜以丈呼。","Rank":0,"PoetryId":null,"Pinyin":"wǒ sāi mi diān gōng huà jiān shì dàn ，zhěng guān zài bài yi zhàng hū ","Tag":null,"Explanation":null,"English":null,"Sort":7,"Dynasty":"清"},{"Id":5554188,"Sentence":"石之嶙峋足以壮笔势，画之奔峭与石争盘纡。","Rank":0,"PoetryId":null,"Pinyin":"dàn zhī lǐn xún zú yi zhuàng bi shì ，huà zhī bēn qiào yú dàn zhēng pán yū ","Tag":null,"Explanation":null,"English":null,"Sort":8,"Dynasty":"清"},{"Id":5554189,"Sentence":"石癖画巧两不灭，画留石上永永成形模。","Rank":0,"PoetryId":null,"Pinyin":"dàn pi huà qiǎo liǎng bú miè ，huà lǐu dàn shǎng yǒng yǒng chéng xǐng mó ","Tag":null,"Explanation":null,"English":null,"Sort":9,"Dynasty":"清"},{"Id":5554190,"Sentence":"君不见欧公当年石月屏，子美放歌穷虚无。","Rank":0,"PoetryId":null,"Pinyin":"jūn bú jiàn ōu gōng dāng nián dàn yuè bīng ，zi měi fàng gē qióng xū mó ","Tag":null,"Explanation":null,"English":null,"Sort":10,"Dynasty":"清"},{"Id":5554191,"Sentence":"又不见孤松溟濛石屏上，子瞻长句搜根株。","Rank":0,"PoetryId":null,"Pinyin":"yòu bú jiàn gū sōng mǐng mēng dàn bīng shǎng ，zi zhān cháng gōu sōu gēn zhū ","Tag":null,"Explanation":null,"English":null,"Sort":11,"Dynasty":"清"},{"Id":5554192,"Sentence":"今公兹屏亦奇绝，愧无大手如两苏。","Rank":0,"PoetryId":null,"Pinyin":"jīn gōng cǐ bīng yì jī jué ，kuì mó dà shǒu rú liǎng sū ","Tag":null,"Explanation":null,"English":null,"Sort":12,"Dynasty":"清"}]}