{"Id":708299,"Title":"赠余鸿客","Dynasty":"清","Author":"陈恭尹","Context":"蜀犬不识日，群吠声狺狺。越人贱章甫，不以易文身。中原龙战二十载，万事反覆如朝昏。我行惊惧伏草莽，举国大笑为愚人。何来年少金陵子，肯道相思满人耳。三年觅我二樵间，一夕逢君五羊市。倾山倒海见胸臆，白日照耀肝肠里。羁贫无酒留君欢，对坐江楼饥不起。是时积雨江上晴，丹枫乱落寒蝉鸣。长风驾浪作丘壑，蜃楼海市相峥嵘。赵佗朽骨为黄土，陆贾诗书亦何补。朝台空有汉家名，浩叹今人不如古。今人古人间容发，举足之分邈燕越。眼前得丧等烟云，身后是非悬日月。怪君茂龄怀抱奇，严君风义兼能诗。曾窥一二每心折，安得天马无龙驹。荒城气黑落日短，强为吾子停斯须。如君意气复何道，所愿故心终不渝。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"4aef362ca36634d577783e7ad38a2165","Step":0,"Verses":[{"Id":5854466,"Sentence":"我行惊惧伏草莽，举国大笑为愚人。","Rank":0,"PoetryId":null,"Pinyin":"wǒ háng jīng jù fú cǎo mǎng ，jǔ guó dà xiào wéi yú rén ","Tag":null,"Explanation":null,"English":null,"Sort":3,"Dynasty":"清"},{"Id":5854477,"Sentence":"怪君茂龄怀抱奇，严君风义兼能诗。","Rank":0,"PoetryId":null,"Pinyin":"guài jūn mào lǐng huái bào jī ，yán jūn fēng yǐ jiān néng shī ","Tag":null,"Explanation":null,"English":null,"Sort":14,"Dynasty":"清"},{"Id":5854478,"Sentence":"曾窥一二每心折，安得天马无龙驹。","Rank":0,"PoetryId":null,"Pinyin":"céng kuī yī èr měi xīn shé ，ān dé tiān mǎ mó lóng jū ","Tag":null,"Explanation":null,"English":null,"Sort":15,"Dynasty":"清"},{"Id":5854463,"Sentence":"蜀犬不识日，群吠声狺狺。","Rank":0,"PoetryId":null,"Pinyin":"shǔ quǎn bú shǐ rì ，qún fèi shēng yǐn yǐn ","Tag":null,"Explanation":null,"English":null,"Sort":0,"Dynasty":"清"},{"Id":5854464,"Sentence":"越人贱章甫，不以易文身。","Rank":0,"PoetryId":null,"Pinyin":"yuè rén jiàn zhāng fǔ ，bú yi yì wén shēn ","Tag":null,"Explanation":null,"English":null,"Sort":1,"Dynasty":"清"},{"Id":5854465,"Sentence":"中原龙战二十载，万事反覆如朝昏。","Rank":0,"PoetryId":null,"Pinyin":"zhōng yuán lóng zhàn èr shǐ zǎi ，mò shì fǎn fù rú cháo hūn ","Tag":null,"Explanation":null,"English":null,"Sort":2,"Dynasty":"清"},{"Id":5854467,"Sentence":"何来年少金陵子，肯道相思满人耳。","Rank":0,"PoetryId":null,"Pinyin":"hé lái nián shǎo jīn lǐng zi ，kěn dāo xiāng sāi mǎn rén ěr ","Tag":null,"Explanation":null,"English":null,"Sort":4,"Dynasty":"清"},{"Id":5854468,"Sentence":"三年觅我二樵间，一夕逢君五羊市。","Rank":0,"PoetryId":null,"Pinyin":"sān nián mì wǒ èr qiáo jiān ，yī xī féng jūn wǔ yáng shì ","Tag":null,"Explanation":null,"English":null,"Sort":5,"Dynasty":"清"},{"Id":5854469,"Sentence":"倾山倒海见胸臆，白日照耀肝肠里。","Rank":0,"PoetryId":null,"Pinyin":"qīng shān dǎo hǎi jiàn xiōng yì ，bái rì zhào yào gān cháng li ","Tag":null,"Explanation":null,"English":null,"Sort":6,"Dynasty":"清"},{"Id":5854470,"Sentence":"羁贫无酒留君欢，对坐江楼饥不起。","Rank":0,"PoetryId":null,"Pinyin":"jī pǐn mó jiu lǐu jūn huān ，duì zuò jiāng lóu jī bú qi ","Tag":null,"Explanation":null,"English":null,"Sort":7,"Dynasty":"清"},{"Id":5854471,"Sentence":"是时积雨江上晴，丹枫乱落寒蝉鸣。","Rank":0,"PoetryId":null,"Pinyin":"shì shǐ jī yǔ jiāng shǎng qǐng ，dān fēng luàn là hán chán mǐng ","Tag":null,"Explanation":null,"English":null,"Sort":8,"Dynasty":"清"},{"Id":5854472,"Sentence":"长风驾浪作丘壑，蜃楼海市相峥嵘。","Rank":0,"PoetryId":null,"Pinyin":"cháng fēng jià làng zuō qīu hè ，shèn lóu hǎi shì xiāng zhēng róng ","Tag":null,"Explanation":null,"English":null,"Sort":9,"Dynasty":"清"},{"Id":5854473,"Sentence":"赵佗朽骨为黄土，陆贾诗书亦何补。","Rank":0,"PoetryId":null,"Pinyin":"zhào tuó xiu gū wéi huáng tǔ ，lìu gǔ shī shū yì hé bǔ ","Tag":null,"Explanation":null,"English":null,"Sort":10,"Dynasty":"清"},{"Id":5854474,"Sentence":"朝台空有汉家名，浩叹今人不如古。","Rank":0,"PoetryId":null,"Pinyin":"cháo tāi kōng yǒu hàn gū mǐng ，hào tàn jīn rén bú rú gǔ ","Tag":null,"Explanation":null,"English":null,"Sort":11,"Dynasty":"清"},{"Id":5854475,"Sentence":"今人古人间容发，举足之分邈燕越。","Rank":0,"PoetryId":null,"Pinyin":"jīn rén gǔ rén jiān róng fā ，jǔ zú zhī fēn miǎo yān yuè ","Tag":null,"Explanation":null,"English":null,"Sort":12,"Dynasty":"清"},{"Id":5854476,"Sentence":"眼前得丧等烟云，身后是非悬日月。","Rank":0,"PoetryId":null,"Pinyin":"yǎn qián dé sāng děng yān yún ，shēn hòu shì fēi xuán rì yuè ","Tag":null,"Explanation":null,"English":null,"Sort":13,"Dynasty":"清"},{"Id":5854479,"Sentence":"荒城气黑落日短，强为吾子停斯须。","Rank":0,"PoetryId":null,"Pinyin":"huāng chéng qì hēi là rì duǎn ，jiàng wéi wú zi tǐng sī xū ","Tag":null,"Explanation":null,"English":null,"Sort":16,"Dynasty":"清"},{"Id":5854480,"Sentence":"如君意气复何道，所愿故心终不渝。","Rank":0,"PoetryId":null,"Pinyin":"rú jūn yì qì fù hé dāo ，suǒ yuàn gù xīn zhōng bú yú ","Tag":null,"Explanation":null,"English":null,"Sort":17,"Dynasty":"清"}]}