{"Id":708499,"Title":"赠别王础尘","Dynasty":"清","Author":"陈恭尹","Context":"昔年与子珠江别，太白有芒宵八月。今来送子五羊城，土木双星守不行。徘徊往复似有恋，毋乃类我故人情。昔年见子须如漆，今来白发参差出。死生万变十年中，唯有两心尚如一。不肯低头就一时，不曾失足受磷缁。只将热酒浇怀抱，下士闻而大笑之。君不见天上之星密如雨，亮天之工才有五。世间豪杰岂能多，碌碌因人自终古。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"8dc29b89fcd47c8426493e224f199cea","Step":0,"Verses":[{"Id":5855395,"Sentence":"昔年与子珠江别，太白有芒宵八月。","Rank":0,"PoetryId":null,"Pinyin":"xī nián yú zi zhū jiāng bié ，tài bái yǒu máng xiāo bā yuè ","Tag":null,"Explanation":null,"English":null,"Sort":0,"Dynasty":"清"},{"Id":5855396,"Sentence":"今来送子五羊城，土木双星守不行。","Rank":0,"PoetryId":null,"Pinyin":"jīn lái sòng zi wǔ yáng chéng ，tǔ mù shuāng xīng shǒu bú háng ","Tag":null,"Explanation":null,"English":null,"Sort":1,"Dynasty":"清"},{"Id":5855397,"Sentence":"徘徊往复似有恋，毋乃类我故人情。","Rank":0,"PoetryId":null,"Pinyin":"pái huái wǎng fù shì yǒu liàn ，wú nǎi lèi wǒ gù rén qǐng ","Tag":null,"Explanation":null,"English":null,"Sort":2,"Dynasty":"清"},{"Id":5855398,"Sentence":"昔年见子须如漆，今来白发参差出。","Rank":0,"PoetryId":null,"Pinyin":"xī nián jiàn zi xū rú qī ，jīn lái bái fā cān chā chū ","Tag":null,"Explanation":null,"English":null,"Sort":3,"Dynasty":"清"},{"Id":5855399,"Sentence":"死生万变十年中，唯有两心尚如一。","Rank":0,"PoetryId":null,"Pinyin":"si shēng mò biàn shǐ nián zhōng ，wéi yǒu liǎng xīn shàng rú yī ","Tag":null,"Explanation":null,"English":null,"Sort":4,"Dynasty":"清"},{"Id":5855400,"Sentence":"不肯低头就一时，不曾失足受磷缁。","Rank":0,"PoetryId":null,"Pinyin":"bú kěn dī tóu jìu yī shǐ ，bú céng shī zú shòu lǐn zī ","Tag":null,"Explanation":null,"English":null,"Sort":5,"Dynasty":"清"},{"Id":5855401,"Sentence":"只将热酒浇怀抱，下士闻而大笑之。","Rank":0,"PoetryId":null,"Pinyin":"zhī jiāng rè jiu jiāo huái bào ，xià shì wén ér dà xiào zhī ","Tag":null,"Explanation":null,"English":null,"Sort":6,"Dynasty":"清"},{"Id":5855402,"Sentence":"君不见天上之星密如雨，亮天之工才有五。","Rank":0,"PoetryId":null,"Pinyin":"jūn bú jiàn tiān shǎng zhī xīng mì rú yǔ ，liàng tiān zhī gōng cái yǒu wǔ ","Tag":null,"Explanation":null,"English":null,"Sort":7,"Dynasty":"清"},{"Id":5855403,"Sentence":"世间豪杰岂能多，碌碌因人自终古。","Rank":0,"PoetryId":null,"Pinyin":"shì jiān háo jié qi néng duō ，lìu lìu yīn rén zì zhōng gǔ ","Tag":null,"Explanation":null,"English":null,"Sort":8,"Dynasty":"清"}]}