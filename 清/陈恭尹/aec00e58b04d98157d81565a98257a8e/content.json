{"Id":717830,"Title":"上元日邑侯徐戢斋招同佘齐枢进士游允陵梁殿一殿张佘兼五卢闻仲严孚长燕集青云山阁即事赋谢二首","Dynasty":"清","Author":"陈恭尹","Context":"琼楼香塔启重重，老脚能登不借筇。首月正逢相望日，华筵偏就最高峰。山翔远势元名凤，堤卧寒江别号龙。绕郭新阴千万树，县人争护大夫松。佳辰况复奉清尊，郊外行春骑吹繁。已播和风苏物汇，伫为膏雨洒乾坤。依微浦树分村落，断续云峰到海门。曾是童年文社地，白头今日更何言。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"aec00e58b04d98157d81565a98257a8e","Step":0,"Verses":[{"Id":5569857,"Sentence":"琼楼香塔启重重，老脚能登不借筇。","Rank":0,"PoetryId":null,"Pinyin":"qióng lóu xiāng 塔qi chóng chóng ，lǎo jiǎo néng dēng bú jiè qióng ","Tag":null,"Explanation":null,"English":null,"Sort":0,"Dynasty":"清"},{"Id":5569858,"Sentence":"首月正逢相望日，华筵偏就最高峰。","Rank":0,"PoetryId":null,"Pinyin":"shǒu yuè zhēng féng xiāng wàng rì ，huā yán piān jìu zuì gāo fēng ","Tag":null,"Explanation":null,"English":null,"Sort":1,"Dynasty":"清"},{"Id":5569859,"Sentence":"山翔远势元名凤，堤卧寒江别号龙。","Rank":0,"PoetryId":null,"Pinyin":"shān xiáng yuǎn shì yuán mǐng fèng ，dī wò hán jiāng bié háo lóng ","Tag":null,"Explanation":null,"English":null,"Sort":2,"Dynasty":"清"},{"Id":5569860,"Sentence":"绕郭新阴千万树，县人争护大夫松。","Rank":0,"PoetryId":null,"Pinyin":"rào guō xīn yīn qiān mò shù ，xiàn rén zhēng hù dà fū sōng ","Tag":null,"Explanation":null,"English":null,"Sort":3,"Dynasty":"清"},{"Id":5569861,"Sentence":"佳辰况复奉清尊，郊外行春骑吹繁。","Rank":0,"PoetryId":null,"Pinyin":"jiā chén kuàng fù fèng qīng zūn ，jiāo wài háng chūn jì chuī fán ","Tag":null,"Explanation":null,"English":null,"Sort":4,"Dynasty":"清"},{"Id":5569862,"Sentence":"已播和风苏物汇，伫为膏雨洒乾坤。","Rank":0,"PoetryId":null,"Pinyin":"yi bō hé fēng sū wù huì ，zhù wéi gāo yǔ sǎ gān kūn ","Tag":null,"Explanation":null,"English":null,"Sort":5,"Dynasty":"清"},{"Id":5569863,"Sentence":"依微浦树分村落，断续云峰到海门。","Rank":0,"PoetryId":null,"Pinyin":"yī wēi pǔ shù fēn cūn là ，duàn xù yún fēng dào hǎi mén ","Tag":null,"Explanation":null,"English":null,"Sort":6,"Dynasty":"清"},{"Id":5569864,"Sentence":"曾是童年文社地，白头今日更何言。","Rank":0,"PoetryId":null,"Pinyin":"céng shì tóng nián wén shè 地，bái tóu jīn rì gēng hé yán ","Tag":null,"Explanation":null,"English":null,"Sort":7,"Dynasty":"清"}]}