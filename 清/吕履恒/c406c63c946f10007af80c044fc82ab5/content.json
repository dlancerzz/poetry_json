{"Id":794759,"Title":"牛口谷","Dynasty":"清","Author":"吕履恒","Context":"虎头岩，牛口谷，山农斤斧入林木。取材为炭充官屋，命与豺虎争反覆。里胥坐门催军粟，箕敛斗会麦千斛，鸠声未已索食肉。终岁许许，不宁邦族，入门手足成皲瘃。皲瘃不足惜，担负入县，诘旦归来庤刍菽。老者谷死少者哭，为问哭者何所欲？愿地勿生山，山勿生木，不然宁葬豺虎腹。羡彼鳏寡与孤独，一身委壑，心无系属。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c406c63c946f10007af80c044fc82ab5","Step":0,"Verses":[{"Id":5596475,"Sentence":"虎头岩，牛口谷，山农斤斧入林木。","Rank":0,"PoetryId":null,"Pinyin":"hū tóu yán ，nǐu kǒu gǔ ，shān nóng jīn fǔ rù lǐn mù ","Tag":null,"Explanation":null,"English":null,"Sort":0,"Dynasty":"清"},{"Id":5596476,"Sentence":"取材为炭充官屋，命与豺虎争反覆。","Rank":0,"PoetryId":null,"Pinyin":"qǔ cái wéi tàn chōng guān wū ，mìng yú chái hū zhēng fǎn fù ","Tag":null,"Explanation":null,"English":null,"Sort":1,"Dynasty":"清"},{"Id":5596477,"Sentence":"里胥坐门催军粟，箕敛斗会麦千斛，鸠声未已索食肉。","Rank":0,"PoetryId":null,"Pinyin":"li xū zuò mén cuī jūn sù ，jī liǎn dǒu huì mài qiān hú ，jīu shēng wèi yi suǒ shǐ ròu ","Tag":null,"Explanation":null,"English":null,"Sort":2,"Dynasty":"清"},{"Id":5596478,"Sentence":"终岁许许，不宁邦族，入门手足成皲瘃。","Rank":0,"PoetryId":null,"Pinyin":"zhōng suì hǔ hǔ ，bú nǐng bāng zú ，rù mén shǒu zú chéng jūn zhú ","Tag":null,"Explanation":null,"English":null,"Sort":3,"Dynasty":"清"},{"Id":5596479,"Sentence":"皲瘃不足惜，担负入县，诘旦归来庤刍菽。","Rank":0,"PoetryId":null,"Pinyin":"jūn zhú bú zú xī ，dān fù rù xiàn ，jié dàn guī lái zhì chú shū ","Tag":null,"Explanation":null,"English":null,"Sort":4,"Dynasty":"清"},{"Id":5596480,"Sentence":"老者谷死少者哭，为问哭者何所欲？","Rank":0,"PoetryId":null,"Pinyin":"lǎo zhě gǔ si shǎo zhě kū ，wéi wèn kū zhě hé suǒ yù ","Tag":null,"Explanation":null,"English":null,"Sort":5,"Dynasty":"清"},{"Id":5596481,"Sentence":"愿地勿生山，山勿生木，不然宁葬豺虎腹。","Rank":0,"PoetryId":null,"Pinyin":"yuàn 地wù shēng shān ，shān wù shēng mù ，bú rán nǐng zàng chái hū fù ","Tag":null,"Explanation":null,"English":null,"Sort":6,"Dynasty":"清"},{"Id":5596482,"Sentence":"羡彼鳏寡与孤独，一身委壑，心无系属。","Rank":0,"PoetryId":null,"Pinyin":"xiàn bi guān guǎ yú gū dú ，yī shēn wēi hè ，xīn mó jì shǔ ","Tag":null,"Explanation":null,"English":null,"Sort":7,"Dynasty":"清"}]}