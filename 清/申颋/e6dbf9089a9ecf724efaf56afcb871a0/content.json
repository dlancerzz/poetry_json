{"Id":729113,"Title":"遣意","Dynasty":"清","Author":"申颋","Context":"日入群动息，日出群动作。劳人失其常，作息每逾格。扰扰千万端，暂梦还错愕。劳人好为劳，不劳意不乐。伏思上古时，人生熙熙若。无得恶乎失，无善恶乎恶。谁令知识开，乾坤归雕凿。制作日益繁，风俗日益薄。无论义与利，同陷此束缚。里巷递悲歌，后先总萧索。平生满腹愿，毕命奚所托。蹉跎我何为，黾勉学酬酢。志屈气不伸，人犹讥简略。逢世终难工，徒使朱颜削。思出天地外，放形同云鹤。挥手谢人群，俯仰何其廓。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e6dbf9089a9ecf724efaf56afcb871a0","Step":0,"Verses":[{"Id":5372090,"Sentence":"日入群动息，日出群动作。","Rank":0,"PoetryId":null,"Pinyin":"rì rù qún dòng xī ，rì chū qún dòng zuō ","Tag":null,"Explanation":null,"English":null,"Sort":0,"Dynasty":"清"},{"Id":5372104,"Sentence":"思出天地外，放形同云鹤。","Rank":0,"PoetryId":null,"Pinyin":"sāi chū tiān 地wài ，fàng xǐng tóng yún hè ","Tag":null,"Explanation":null,"English":null,"Sort":14,"Dynasty":"清"},{"Id":5372091,"Sentence":"劳人失其常，作息每逾格。","Rank":0,"PoetryId":null,"Pinyin":"láo rén shī jī cháng ，zuō xī měi yú gē ","Tag":null,"Explanation":null,"English":null,"Sort":1,"Dynasty":"清"},{"Id":5372092,"Sentence":"扰扰千万端，暂梦还错愕。","Rank":0,"PoetryId":null,"Pinyin":"rǎo rǎo qiān mò duān ，zàn mèng hái cuò è ","Tag":null,"Explanation":null,"English":null,"Sort":2,"Dynasty":"清"},{"Id":5372093,"Sentence":"劳人好为劳，不劳意不乐。","Rank":0,"PoetryId":null,"Pinyin":"láo rén hǎo wéi láo ，bú láo yì bú lè ","Tag":null,"Explanation":null,"English":null,"Sort":3,"Dynasty":"清"},{"Id":5372094,"Sentence":"伏思上古时，人生熙熙若。","Rank":0,"PoetryId":null,"Pinyin":"fú sāi shǎng gǔ shǐ ，rén shēng xī xī rě ","Tag":null,"Explanation":null,"English":null,"Sort":4,"Dynasty":"清"},{"Id":5372095,"Sentence":"无得恶乎失，无善恶乎恶。","Rank":0,"PoetryId":null,"Pinyin":"mó dé ě hū shī ，mó shàn ě hū ě ","Tag":null,"Explanation":null,"English":null,"Sort":5,"Dynasty":"清"},{"Id":5372096,"Sentence":"谁令知识开，乾坤归雕凿。","Rank":0,"PoetryId":null,"Pinyin":"shéi ling zhī shǐ kāi ，gān kūn guī diāo záo ","Tag":null,"Explanation":null,"English":null,"Sort":6,"Dynasty":"清"},{"Id":5372097,"Sentence":"制作日益繁，风俗日益薄。","Rank":0,"PoetryId":null,"Pinyin":"zhì zuō rì yì fán ，fēng sú rì yì báo ","Tag":null,"Explanation":null,"English":null,"Sort":7,"Dynasty":"清"},{"Id":5372098,"Sentence":"无论义与利，同陷此束缚。","Rank":0,"PoetryId":null,"Pinyin":"mó lún yǐ yú lì ，tóng xiàn ci shù fù ","Tag":null,"Explanation":null,"English":null,"Sort":8,"Dynasty":"清"},{"Id":5372099,"Sentence":"里巷递悲歌，后先总萧索。","Rank":0,"PoetryId":null,"Pinyin":"li hàng dì bēi gē ，hòu xiān zǒng xiāo suǒ ","Tag":null,"Explanation":null,"English":null,"Sort":9,"Dynasty":"清"},{"Id":5372100,"Sentence":"平生满腹愿，毕命奚所托。","Rank":0,"PoetryId":null,"Pinyin":"pǐng shēng mǎn fù yuàn ，bì mìng xī suǒ tuō ","Tag":null,"Explanation":null,"English":null,"Sort":10,"Dynasty":"清"},{"Id":5372101,"Sentence":"蹉跎我何为，黾勉学酬酢。","Rank":0,"PoetryId":null,"Pinyin":"cuō tuó wǒ hé wéi ，miǎn miǎn xué chóu cù ","Tag":null,"Explanation":null,"English":null,"Sort":11,"Dynasty":"清"},{"Id":5372102,"Sentence":"志屈气不伸，人犹讥简略。","Rank":0,"PoetryId":null,"Pinyin":"zhì qū qì bú shēn ，rén yóu jī jiǎn lvè ","Tag":null,"Explanation":null,"English":null,"Sort":12,"Dynasty":"清"},{"Id":5372103,"Sentence":"逢世终难工，徒使朱颜削。","Rank":0,"PoetryId":null,"Pinyin":"féng shì zhōng nán gōng ，tú shi zhū yán xiāo ","Tag":null,"Explanation":null,"English":null,"Sort":13,"Dynasty":"清"},{"Id":5372105,"Sentence":"挥手谢人群，俯仰何其廓。","Rank":0,"PoetryId":null,"Pinyin":"huī shǒu xiè rén qún ，fǔ yǎng hé jī kuò ","Tag":null,"Explanation":null,"English":null,"Sort":15,"Dynasty":"清"}]}