{"Id":755693,"Title":"金缕曲 题东山老人山水画册。老人一号寐叟","Dynasty":"清","Author":"况周颐","Context":"遗恨横苍翠。算年时、多情海日，见人憔悴。满目江山残金粉，叟也何尝能寐。丘壑是、填胸块垒。叠嶂层峦空回合，甚兰根、欲著浑无地。知渲染，费清泪。静观无那东轩寄。俯茫茫、同昏八表，涛惊云诡。陵谷迁流十年梦，并作无声诗史。聊付托、迂倪颠米。兜率海山堪盘礡，莫骖鸾、回首人间世。墨黯淡，剡溪纸。","PoertyType":null,"Cipai":"金缕曲","Status":1,"Rank":0,"Tag":null,"Explanation":null,"First":null,"Guid":"a299fc6a8b4b3839394ce92f2dcc42fe","Step":0,"Verses":[{"Id":6001187,"Sentence":"遗恨横苍翠。","Rank":0,"PoetryId":null,"Pinyin":"wèi hèn héng cāng cuì ","Tag":null,"Explanation":null,"English":null,"Sort":0,"Dynasty":"清"},{"Id":6001188,"Sentence":"算年时、多情海日，见人憔悴。","Rank":0,"PoetryId":null,"Pinyin":"suàn nián shǐ 、duō qǐng hǎi rì ，jiàn rén qiáo cuì ","Tag":null,"Explanation":null,"English":null,"Sort":1,"Dynasty":"清"},{"Id":6001189,"Sentence":"满目江山残金粉，叟也何尝能寐。","Rank":0,"PoetryId":null,"Pinyin":"mǎn mù jiāng shān cán jīn fěn ，sǒu yě hé cháng néng mèi ","Tag":null,"Explanation":null,"English":null,"Sort":2,"Dynasty":"清"},{"Id":6001190,"Sentence":"丘壑是、填胸块垒。","Rank":0,"PoetryId":null,"Pinyin":"qīu hè shì 、tián xiōng kuài lěi ","Tag":null,"Explanation":null,"English":null,"Sort":3,"Dynasty":"清"},{"Id":6001191,"Sentence":"叠嶂层峦空回合，甚兰根、欲著浑无地。","Rank":0,"PoetryId":null,"Pinyin":"dié zhàng céng luán kōng huǐ gě ，shén lán gēn 、yù 著hún mó 地","Tag":null,"Explanation":null,"English":null,"Sort":4,"Dynasty":"清"},{"Id":6001192,"Sentence":"知渲染，费清泪。","Rank":0,"PoetryId":null,"Pinyin":"zhī xuàn rǎn ，fèi qīng lèi ","Tag":null,"Explanation":null,"English":null,"Sort":5,"Dynasty":"清"},{"Id":6001193,"Sentence":"静观无那东轩寄。","Rank":0,"PoetryId":null,"Pinyin":"jìng guān mó nā dōng xuān jì ","Tag":null,"Explanation":null,"English":null,"Sort":6,"Dynasty":"清"},{"Id":6001194,"Sentence":"俯茫茫、同昏八表，涛惊云诡。","Rank":0,"PoetryId":null,"Pinyin":"fǔ māng māng 、tóng hūn bā biǎo ，tāo jīng yún gui ","Tag":null,"Explanation":null,"English":null,"Sort":7,"Dynasty":"清"},{"Id":6001195,"Sentence":"陵谷迁流十年梦，并作无声诗史。","Rank":0,"PoetryId":null,"Pinyin":"lǐng gǔ qiān lǐu shǐ nián mèng ，bīng zuō mó shēng shī shi ","Tag":null,"Explanation":null,"English":null,"Sort":8,"Dynasty":"清"},{"Id":6001196,"Sentence":"聊付托、迂倪颠米。","Rank":0,"PoetryId":null,"Pinyin":"liáo fù tuō 、yū nǐ diān mi ","Tag":null,"Explanation":null,"English":null,"Sort":9,"Dynasty":"清"},{"Id":6001197,"Sentence":"兜率海山堪盘礡，莫骖鸾、回首人间世。","Rank":0,"PoetryId":null,"Pinyin":"dōu lǜ hǎi shān kān pán bó ，mò cān luán 、huǐ shǒu rén jiān shì ","Tag":null,"Explanation":null,"English":null,"Sort":10,"Dynasty":"清"},{"Id":6001198,"Sentence":"墨黯淡，剡溪纸。","Rank":0,"PoetryId":null,"Pinyin":"mò àn dàn ，shàn xī zhi ","Tag":null,"Explanation":null,"English":null,"Sort":11,"Dynasty":"清"}]}