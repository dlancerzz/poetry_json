{"Id":729859,"Title":"显皇帝大阅图为吴金吾国辅赋","Dynasty":"清","Author":"朱彝尊","Context":"神庙垂衣日，江陵总百官。揆文先奋武，虑乱本居安。殿上萧何履，朝中贡禹冠。孙通明礼乐，方叔莅师千。驾驭英雄在，超腾士马驩。车徒看翼翼，禁旅尚桓桓。画史真能事，披图得钜观。丹青荣顾恺，宫室拟胡宽。历历开城阙，高高叠井干。虚无凌倒影，缥缈结重栾。太液波还静，长杨露未乾。妆楼原自锁，圆殿不禁寒。仙仗移平乐，霓旌拥上兰。忽惊千骑并，旋讶六营团。作气陈金鼓，前驱建玉銮。轻云承翠盖，丽日表朱竿。遂列堂堂阵，爰升将将坛。小侯班四姓，大阅用三单。紫燕双丝络，花骢七宝鞍。呈能群角牴，教射集星弁。觯饮筹无算，《铙歌》曲渐阑。行知尘冉冉，归想佩珊珊。远势工尤极，平原绘更难。萧疏连板屋，迢递出峰峦。百里生毫末，诸陵望郁盘。蓟门无堠火，函谷有泥丸。元老谋犹壮，诸孙手泽完。锦题探箧笥，湘簟展琅玕。对此成希觏，因之感万端。雨烟飞蜀锦，霜雪皎齐纨。赋愧王延寿，谣同梁伯鸾。仪章长在目，珍重岁时看。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"00889c250f2856eed244da498485d1c7","Step":0,"Verses":[{"Id":5485070,"Sentence":"觯饮筹无算，《铙歌》曲渐阑。","Rank":0,"PoetryId":null,"Pinyin":"zhì yin chóu mó suàn ，《náo gē 》qū jiān lán ","Tag":null,"Explanation":null,"English":null,"Sort":20,"Dynasty":"清"},{"Id":5485050,"Sentence":"神庙垂衣日，江陵总百官。","Rank":0,"PoetryId":null,"Pinyin":"shén miào chuǐ yī rì ，jiāng lǐng zǒng bǎi guān ","Tag":null,"Explanation":null,"English":null,"Sort":0,"Dynasty":"清"},{"Id":5485051,"Sentence":"揆文先奋武，虑乱本居安。","Rank":0,"PoetryId":null,"Pinyin":"kuǐ wén xiān fèn wǔ ，lǜ luàn běn jū ān ","Tag":null,"Explanation":null,"English":null,"Sort":1,"Dynasty":"清"},{"Id":5485052,"Sentence":"殿上萧何履，朝中贡禹冠。","Rank":0,"PoetryId":null,"Pinyin":"diàn shǎng xiāo hé lǚ ，cháo zhōng gòng yǔ guān ","Tag":null,"Explanation":null,"English":null,"Sort":2,"Dynasty":"清"},{"Id":5485053,"Sentence":"孙通明礼乐，方叔莅师千。","Rank":0,"PoetryId":null,"Pinyin":"sūn tōng mǐng li lè ，fāng shū lì shī qiān ","Tag":null,"Explanation":null,"English":null,"Sort":3,"Dynasty":"清"},{"Id":5485054,"Sentence":"驾驭英雄在，超腾士马驩。","Rank":0,"PoetryId":null,"Pinyin":"jià yù yīng xióng zài ，chāo tēng shì mǎ huān ","Tag":null,"Explanation":null,"English":null,"Sort":4,"Dynasty":"清"},{"Id":5485055,"Sentence":"车徒看翼翼，禁旅尚桓桓。","Rank":0,"PoetryId":null,"Pinyin":"chē tú kān yì yì ，jīn lǚ shàng huán huán ","Tag":null,"Explanation":null,"English":null,"Sort":5,"Dynasty":"清"},{"Id":5485056,"Sentence":"画史真能事，披图得钜观。","Rank":0,"PoetryId":null,"Pinyin":"huà shi zhēn néng shì ，pī tú dé jù guān ","Tag":null,"Explanation":null,"English":null,"Sort":6,"Dynasty":"清"},{"Id":5485057,"Sentence":"丹青荣顾恺，宫室拟胡宽。","Rank":0,"PoetryId":null,"Pinyin":"dān qīng róng gù kǎi ，gōng shì ni hú kuān ","Tag":null,"Explanation":null,"English":null,"Sort":7,"Dynasty":"清"},{"Id":5485058,"Sentence":"历历开城阙，高高叠井干。","Rank":0,"PoetryId":null,"Pinyin":"lì lì kāi chéng quē ，gāo gāo dié jing gān ","Tag":null,"Explanation":null,"English":null,"Sort":8,"Dynasty":"清"},{"Id":5485059,"Sentence":"虚无凌倒影，缥缈结重栾。","Rank":0,"PoetryId":null,"Pinyin":"xū mó līng dǎo ying ，piāo miǎo jiē chóng luán ","Tag":null,"Explanation":null,"English":null,"Sort":9,"Dynasty":"清"},{"Id":5485060,"Sentence":"太液波还静，长杨露未乾。","Rank":0,"PoetryId":null,"Pinyin":"tài yè bō hái jìng ，cháng yáng lòu wèi gān ","Tag":null,"Explanation":null,"English":null,"Sort":10,"Dynasty":"清"},{"Id":5485061,"Sentence":"妆楼原自锁，圆殿不禁寒。","Rank":0,"PoetryId":null,"Pinyin":"zhuāng lóu yuán zì suǒ ，yuán diàn bú jīn hán ","Tag":null,"Explanation":null,"English":null,"Sort":11,"Dynasty":"清"},{"Id":5485062,"Sentence":"仙仗移平乐，霓旌拥上兰。","Rank":0,"PoetryId":null,"Pinyin":"xiān zhàng yǐ pǐng lè ，nǐ jīng yōng shǎng lán ","Tag":null,"Explanation":null,"English":null,"Sort":12,"Dynasty":"清"},{"Id":5485063,"Sentence":"忽惊千骑并，旋讶六营团。","Rank":0,"PoetryId":null,"Pinyin":"hū jīng qiān jì bīng ，xuán yà lìu yǐng tuán ","Tag":null,"Explanation":null,"English":null,"Sort":13,"Dynasty":"清"},{"Id":5485064,"Sentence":"作气陈金鼓，前驱建玉銮。","Rank":0,"PoetryId":null,"Pinyin":"zuō qì chén jīn gǔ ，qián qū jiàn yù luán ","Tag":null,"Explanation":null,"English":null,"Sort":14,"Dynasty":"清"},{"Id":5485065,"Sentence":"轻云承翠盖，丽日表朱竿。","Rank":0,"PoetryId":null,"Pinyin":"qīng yún chéng cuì gài ，lǐ rì biǎo zhū gān ","Tag":null,"Explanation":null,"English":null,"Sort":15,"Dynasty":"清"},{"Id":5485066,"Sentence":"遂列堂堂阵，爰升将将坛。","Rank":0,"PoetryId":null,"Pinyin":"suǐ liè táng táng zhèn ，yuán shēng jiāng jiāng tán ","Tag":null,"Explanation":null,"English":null,"Sort":16,"Dynasty":"清"},{"Id":5485067,"Sentence":"小侯班四姓，大阅用三单。","Rank":0,"PoetryId":null,"Pinyin":"xiǎo hóu bān sì xìng ，dà yuè yòng sān chán ","Tag":null,"Explanation":null,"English":null,"Sort":17,"Dynasty":"清"},{"Id":5485068,"Sentence":"紫燕双丝络，花骢七宝鞍。","Rank":0,"PoetryId":null,"Pinyin":"zi yān shuāng sī lào ，huā cōng qī bǎo ān ","Tag":null,"Explanation":null,"English":null,"Sort":18,"Dynasty":"清"},{"Id":5485069,"Sentence":"呈能群角牴，教射集星弁。","Rank":0,"PoetryId":null,"Pinyin":"chéng néng qún jiǎo dī ，jiāo shè jǐ xīng biàn ","Tag":null,"Explanation":null,"English":null,"Sort":19,"Dynasty":"清"},{"Id":5485071,"Sentence":"行知尘冉冉，归想佩珊珊。","Rank":0,"PoetryId":null,"Pinyin":"háng zhī chén rǎn rǎn ，guī xiǎng pèi shān shān ","Tag":null,"Explanation":null,"English":null,"Sort":21,"Dynasty":"清"},{"Id":5485072,"Sentence":"远势工尤极，平原绘更难。","Rank":0,"PoetryId":null,"Pinyin":"yuǎn shì gōng yóu jǐ ，pǐng yuán huì gēng nán ","Tag":null,"Explanation":null,"English":null,"Sort":22,"Dynasty":"清"},{"Id":5485073,"Sentence":"萧疏连板屋，迢递出峰峦。","Rank":0,"PoetryId":null,"Pinyin":"xiāo shū lián bǎn wū ，tiáo dì chū fēng luán ","Tag":null,"Explanation":null,"English":null,"Sort":23,"Dynasty":"清"},{"Id":5485074,"Sentence":"百里生毫末，诸陵望郁盘。","Rank":0,"PoetryId":null,"Pinyin":"bǎi li shēng háo mò ，zhū lǐng wàng yù pán ","Tag":null,"Explanation":null,"English":null,"Sort":24,"Dynasty":"清"},{"Id":5485075,"Sentence":"蓟门无堠火，函谷有泥丸。","Rank":0,"PoetryId":null,"Pinyin":"jì mén mó hòu huǒ ，hán gǔ yǒu nǐ wán ","Tag":null,"Explanation":null,"English":null,"Sort":25,"Dynasty":"清"},{"Id":5485076,"Sentence":"元老谋犹壮，诸孙手泽完。","Rank":0,"PoetryId":null,"Pinyin":"yuán lǎo móu yóu zhuàng ，zhū sūn shǒu zé wán ","Tag":null,"Explanation":null,"English":null,"Sort":26,"Dynasty":"清"},{"Id":5485077,"Sentence":"锦题探箧笥，湘簟展琅玕。","Rank":0,"PoetryId":null,"Pinyin":"jin tǐ tàn qiè sì ，xiāng diàn zhǎn láng gān ","Tag":null,"Explanation":null,"English":null,"Sort":27,"Dynasty":"清"},{"Id":5485078,"Sentence":"对此成希觏，因之感万端。","Rank":0,"PoetryId":null,"Pinyin":"duì ci chéng xī gòu ，yīn zhī gǎn mò duān ","Tag":null,"Explanation":null,"English":null,"Sort":28,"Dynasty":"清"},{"Id":5485079,"Sentence":"雨烟飞蜀锦，霜雪皎齐纨。","Rank":0,"PoetryId":null,"Pinyin":"yǔ yān fēi shǔ jin ，shuāng xuě jiǎo jì wán ","Tag":null,"Explanation":null,"English":null,"Sort":29,"Dynasty":"清"},{"Id":5485080,"Sentence":"赋愧王延寿，谣同梁伯鸾。","Rank":0,"PoetryId":null,"Pinyin":"fù kuì wáng yán shòu ，yáo tóng liáng bǎi luán ","Tag":null,"Explanation":null,"English":null,"Sort":30,"Dynasty":"清"},{"Id":5485081,"Sentence":"仪章长在目，珍重岁时看。","Rank":0,"PoetryId":null,"Pinyin":"yǐ zhāng cháng zài mù ，zhēn chóng suì shǐ kān ","Tag":null,"Explanation":null,"English":null,"Sort":31,"Dynasty":"清"}]}