{"Id":729861,"Title":"于忠肃公祠","Dynasty":"清","Author":"朱彝尊","Context":"昔在狼山下，军书犯近坰。六师轻朔漠，万骑失雷霆。土木尘常满，龙蛇岁不宁。豆田沙浩浩，黍谷路冥冥。济世须元老，长材总四溟。从容持国计，指顾悉兵形。瑕吕安群议，刘琨表外廷。嗣王仍历数，高庙有神灵。既罢金缯款，无烦白马刑。北辕旋翠辇，南内启朱扃。命已甘刀镬，功真溢鼎铭。春秋隆代祀，俎豆肃维馨。一自轺车至，难期堠火停。遗墟愁战伐，大树日飘零。碧草空祠长，黄鹂过客听。霜钟沉晓月，风牖绕明星。卞壶谁修墓，巫阳数降庭。谶还思雨帝，碑或堕江亭。远水澄湖碧，流云暗壑青。千年华表鹤，哀怨此重经。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ddbb6a2d7391cdfbfd003107cada472b","Step":0,"Verses":[{"Id":5550939,"Sentence":"济世须元老，长材总四溟。","Rank":0,"PoetryId":null,"Pinyin":"ji shì xū yuán lǎo ，cháng cái zǒng sì mǐng ","Tag":null,"Explanation":null,"English":null,"Sort":4,"Dynasty":"清"},{"Id":5550935,"Sentence":"昔在狼山下，军书犯近坰。","Rank":0,"PoetryId":null,"Pinyin":"xī zài láng shān xià ，jūn shū fàn jìn jiōng ","Tag":null,"Explanation":null,"English":null,"Sort":0,"Dynasty":"清"},{"Id":5550936,"Sentence":"六师轻朔漠，万骑失雷霆。","Rank":0,"PoetryId":null,"Pinyin":"lìu shī qīng shuò mò ，mò jì shī léi tǐng ","Tag":null,"Explanation":null,"English":null,"Sort":1,"Dynasty":"清"},{"Id":5550937,"Sentence":"土木尘常满，龙蛇岁不宁。","Rank":0,"PoetryId":null,"Pinyin":"tǔ mù chén cháng mǎn ，lóng shé suì bú nǐng ","Tag":null,"Explanation":null,"English":null,"Sort":2,"Dynasty":"清"},{"Id":5550938,"Sentence":"豆田沙浩浩，黍谷路冥冥。","Rank":0,"PoetryId":null,"Pinyin":"dòu tián shā hào hào ，shǔ gǔ lù mǐng mǐng ","Tag":null,"Explanation":null,"English":null,"Sort":3,"Dynasty":"清"},{"Id":5550940,"Sentence":"从容持国计，指顾悉兵形。","Rank":0,"PoetryId":null,"Pinyin":"cóng róng chǐ guó jì ，zhi gù xī bīng xǐng ","Tag":null,"Explanation":null,"English":null,"Sort":5,"Dynasty":"清"},{"Id":5550941,"Sentence":"瑕吕安群议，刘琨表外廷。","Rank":0,"PoetryId":null,"Pinyin":"xiá lǚ ān qún yì ，lǐu kūn biǎo wài tǐng ","Tag":null,"Explanation":null,"English":null,"Sort":6,"Dynasty":"清"},{"Id":5550942,"Sentence":"嗣王仍历数，高庙有神灵。","Rank":0,"PoetryId":null,"Pinyin":"sì wáng réng lì shǔ ，gāo miào yǒu shén lǐng ","Tag":null,"Explanation":null,"English":null,"Sort":7,"Dynasty":"清"},{"Id":5550943,"Sentence":"既罢金缯款，无烦白马刑。","Rank":0,"PoetryId":null,"Pinyin":"jì bā jīn zēng kuǎn ，mó fán bái mǎ xǐng ","Tag":null,"Explanation":null,"English":null,"Sort":8,"Dynasty":"清"},{"Id":5550944,"Sentence":"北辕旋翠辇，南内启朱扃。","Rank":0,"PoetryId":null,"Pinyin":"běi yuán xuán cuì niǎn ，nā nèi qi zhū jiōng ","Tag":null,"Explanation":null,"English":null,"Sort":9,"Dynasty":"清"},{"Id":5550945,"Sentence":"命已甘刀镬，功真溢鼎铭。","Rank":0,"PoetryId":null,"Pinyin":"mìng yi gān dāo huò ，gōng zhēn yì ding mǐng ","Tag":null,"Explanation":null,"English":null,"Sort":10,"Dynasty":"清"},{"Id":5550946,"Sentence":"春秋隆代祀，俎豆肃维馨。","Rank":0,"PoetryId":null,"Pinyin":"chūn qīu lōng dài sì ，zǔ dòu sù wéi xīn ","Tag":null,"Explanation":null,"English":null,"Sort":11,"Dynasty":"清"},{"Id":5550947,"Sentence":"一自轺车至，难期堠火停。","Rank":0,"PoetryId":null,"Pinyin":"yī zì yáo chē zhì ，nán jī hòu huǒ tǐng ","Tag":null,"Explanation":null,"English":null,"Sort":12,"Dynasty":"清"},{"Id":5550948,"Sentence":"遗墟愁战伐，大树日飘零。","Rank":0,"PoetryId":null,"Pinyin":"wèi xū chóu zhàn fá ，dà shù rì piāo lǐng ","Tag":null,"Explanation":null,"English":null,"Sort":13,"Dynasty":"清"},{"Id":5550949,"Sentence":"碧草空祠长，黄鹂过客听。","Rank":0,"PoetryId":null,"Pinyin":"bì cǎo kōng cǐ cháng ，huáng lǐ guō kè tīng ","Tag":null,"Explanation":null,"English":null,"Sort":14,"Dynasty":"清"},{"Id":5550950,"Sentence":"霜钟沉晓月，风牖绕明星。","Rank":0,"PoetryId":null,"Pinyin":"shuāng zhōng chén xiǎo yuè ，fēng yǒu rào mǐng xīng ","Tag":null,"Explanation":null,"English":null,"Sort":15,"Dynasty":"清"},{"Id":5550951,"Sentence":"卞壶谁修墓，巫阳数降庭。","Rank":0,"PoetryId":null,"Pinyin":"biàn hú shéi xīu mù ，wū yáng shǔ jiàng tǐng ","Tag":null,"Explanation":null,"English":null,"Sort":16,"Dynasty":"清"},{"Id":5550952,"Sentence":"谶还思雨帝，碑或堕江亭。","Rank":0,"PoetryId":null,"Pinyin":"chèn hái sāi yǔ dì ，bēi huò duò jiāng tǐng ","Tag":null,"Explanation":null,"English":null,"Sort":17,"Dynasty":"清"},{"Id":5550953,"Sentence":"远水澄湖碧，流云暗壑青。","Rank":0,"PoetryId":null,"Pinyin":"yuǎn shui chéng hú bì ，lǐu yún àn hè qīng ","Tag":null,"Explanation":null,"English":null,"Sort":18,"Dynasty":"清"},{"Id":5550954,"Sentence":"千年华表鹤，哀怨此重经。","Rank":0,"PoetryId":null,"Pinyin":"qiān nián huā biǎo hè ，āi yuàn ci chóng jīng ","Tag":null,"Explanation":null,"English":null,"Sort":19,"Dynasty":"清"}]}