{"Id":729868,"Title":"谒刘文成公祠","Dynasty":"清","Author":"朱彝尊","Context":"草昧经纶日，英雄战斗年。真人淮泗起，王气斗牛躔。命世生良弼，卑栖役大贤。一官曾簿尉，千里正戈鋋。记室依袁绍，飞书谢鲁连。神鹰思饱掣，威凤必高鶱。汉祖除秦法，周王卜渭畋。庙堂才不易，束帛礼宜先。遂有君臣契，能令帷幄专。南征频克敌，北伐旋摧坚。《王会》收三统，军谋出万全。河山分带砺，冠盖俨神仙。未辟留侯谷，长辞范蠡船。麒麟当日画，竹帛后时编。一自丘陵改，重愁岁月迁。隆中犹故宅，绵上少封田。旧俗还祠庙，清歌入管弦。黄金遗像蚀，铁券几人传？古瓦鼯鼪落，荒庭桧柏圆。蛛丝虚寝罥，鸟迹断碑眠。想像《阴符》策，沉吟《宝剑篇》。前贤馀事业，后死尚迍邅。去去辞枌梓，栖栖到海堧。空林多雨雪，哀角满山川。玉帐无遗术，苍生久倒悬。凭留一黄石，相待谷城边。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"439b7b84174ae47e350cc248c1779ed6","Step":0,"Verses":[{"Id":5551024,"Sentence":"草昧经纶日，英雄战斗年。","Rank":0,"PoetryId":null,"Pinyin":"cǎo mèi jīng guān rì ，yīng xióng zhàn dǒu nián ","Tag":null,"Explanation":null,"English":null,"Sort":0,"Dynasty":"清"},{"Id":5551025,"Sentence":"真人淮泗起，王气斗牛躔。","Rank":0,"PoetryId":null,"Pinyin":"zhēn rén huái sì qi ，wáng qì dǒu nǐu chán ","Tag":null,"Explanation":null,"English":null,"Sort":1,"Dynasty":"清"},{"Id":5551026,"Sentence":"命世生良弼，卑栖役大贤。","Rank":0,"PoetryId":null,"Pinyin":"mìng shì shēng liáng bì ，bēi qī yì dà xián ","Tag":null,"Explanation":null,"English":null,"Sort":2,"Dynasty":"清"},{"Id":5551027,"Sentence":"一官曾簿尉，千里正戈鋋。","Rank":0,"PoetryId":null,"Pinyin":"yī guān céng bù wèi ，qiān li zhēng gē chán ","Tag":null,"Explanation":null,"English":null,"Sort":3,"Dynasty":"清"},{"Id":5551028,"Sentence":"记室依袁绍，飞书谢鲁连。","Rank":0,"PoetryId":null,"Pinyin":"jì shì yī yuán shào ，fēi shū xiè lǔ lián ","Tag":null,"Explanation":null,"English":null,"Sort":4,"Dynasty":"清"},{"Id":5551029,"Sentence":"神鹰思饱掣，威凤必高鶱。","Rank":0,"PoetryId":null,"Pinyin":"shén yīng sāi bǎo chè ，wēi fèng bì gāo xiān ","Tag":null,"Explanation":null,"English":null,"Sort":5,"Dynasty":"清"},{"Id":5551030,"Sentence":"汉祖除秦法，周王卜渭畋。","Rank":0,"PoetryId":null,"Pinyin":"hàn zǔ chú qǐn fǎ ，zhōu wáng 卜wèi tián ","Tag":null,"Explanation":null,"English":null,"Sort":6,"Dynasty":"清"},{"Id":5551031,"Sentence":"庙堂才不易，束帛礼宜先。","Rank":0,"PoetryId":null,"Pinyin":"miào táng cái bú yì ，shù bó li yǐ xiān ","Tag":null,"Explanation":null,"English":null,"Sort":7,"Dynasty":"清"},{"Id":5551032,"Sentence":"遂有君臣契，能令帷幄专。","Rank":0,"PoetryId":null,"Pinyin":"suǐ yǒu jūn chén qì ，néng ling wéi wò zhuān ","Tag":null,"Explanation":null,"English":null,"Sort":8,"Dynasty":"清"},{"Id":5551033,"Sentence":"南征频克敌，北伐旋摧坚。","Rank":0,"PoetryId":null,"Pinyin":"nā zhēng pǐn kè dǐ ，běi fá xuán cuī jiān ","Tag":null,"Explanation":null,"English":null,"Sort":9,"Dynasty":"清"},{"Id":5551034,"Sentence":"《王会》收三统，军谋出万全。","Rank":0,"PoetryId":null,"Pinyin":"《wáng huì 》shōu sān tǒng ，jūn móu chū mò quán ","Tag":null,"Explanation":null,"English":null,"Sort":10,"Dynasty":"清"},{"Id":5551035,"Sentence":"河山分带砺，冠盖俨神仙。","Rank":0,"PoetryId":null,"Pinyin":"hé shān fēn dài lì ，guān gài yǎn shén xiān ","Tag":null,"Explanation":null,"English":null,"Sort":11,"Dynasty":"清"},{"Id":5551036,"Sentence":"未辟留侯谷，长辞范蠡船。","Rank":0,"PoetryId":null,"Pinyin":"wèi bì lǐu hóu gǔ ，cháng cǐ fàn lǐ chuán ","Tag":null,"Explanation":null,"English":null,"Sort":12,"Dynasty":"清"},{"Id":5551037,"Sentence":"麒麟当日画，竹帛后时编。","Rank":0,"PoetryId":null,"Pinyin":"qǐ lǐn dāng rì huà ，zhú bó hòu shǐ biān ","Tag":null,"Explanation":null,"English":null,"Sort":13,"Dynasty":"清"},{"Id":5551038,"Sentence":"一自丘陵改，重愁岁月迁。","Rank":0,"PoetryId":null,"Pinyin":"yī zì qīu lǐng gǎi ，chóng chóu suì yuè qiān ","Tag":null,"Explanation":null,"English":null,"Sort":14,"Dynasty":"清"},{"Id":5551039,"Sentence":"隆中犹故宅，绵上少封田。","Rank":0,"PoetryId":null,"Pinyin":"lōng zhōng yóu gù zhái ，mián shǎng shǎo fēng tián ","Tag":null,"Explanation":null,"English":null,"Sort":15,"Dynasty":"清"},{"Id":5551040,"Sentence":"旧俗还祠庙，清歌入管弦。","Rank":0,"PoetryId":null,"Pinyin":"jìu sú hái cǐ miào ，qīng gē rù guǎn xián ","Tag":null,"Explanation":null,"English":null,"Sort":16,"Dynasty":"清"},{"Id":5551041,"Sentence":"黄金遗像蚀，铁券几人传？","Rank":0,"PoetryId":null,"Pinyin":"huáng jīn wèi xiàng shǐ ，tiě quàn jī rén chuán ","Tag":null,"Explanation":null,"English":null,"Sort":17,"Dynasty":"清"},{"Id":5551042,"Sentence":"古瓦鼯鼪落，荒庭桧柏圆。","Rank":0,"PoetryId":null,"Pinyin":"gǔ wǎ wú shēng là ，huāng tǐng guì bǎi yuán ","Tag":null,"Explanation":null,"English":null,"Sort":18,"Dynasty":"清"},{"Id":5551043,"Sentence":"蛛丝虚寝罥，鸟迹断碑眠。","Rank":0,"PoetryId":null,"Pinyin":"zhū sī xū qin juàn ，diǎo jì duàn bēi mián ","Tag":null,"Explanation":null,"English":null,"Sort":19,"Dynasty":"清"},{"Id":5551044,"Sentence":"想像《阴符》策，沉吟《宝剑篇》。","Rank":0,"PoetryId":null,"Pinyin":"xiǎng xiàng 《yīn fú 》cè ，chén yǐn 《bǎo jiàn piān 》","Tag":null,"Explanation":null,"English":null,"Sort":20,"Dynasty":"清"},{"Id":5551045,"Sentence":"前贤馀事业，后死尚迍邅。","Rank":0,"PoetryId":null,"Pinyin":"qián xián yú shì yè ，hòu si shàng zhūn zhān ","Tag":null,"Explanation":null,"English":null,"Sort":21,"Dynasty":"清"},{"Id":5551046,"Sentence":"去去辞枌梓，栖栖到海堧。","Rank":0,"PoetryId":null,"Pinyin":"qù qù cǐ fén zi ，qī qī dào hǎi nuò ","Tag":null,"Explanation":null,"English":null,"Sort":22,"Dynasty":"清"},{"Id":5551047,"Sentence":"空林多雨雪，哀角满山川。","Rank":0,"PoetryId":null,"Pinyin":"kōng lǐn duō yǔ xuě ，āi jiǎo mǎn shān chuān ","Tag":null,"Explanation":null,"English":null,"Sort":23,"Dynasty":"清"},{"Id":5551048,"Sentence":"玉帐无遗术，苍生久倒悬。","Rank":0,"PoetryId":null,"Pinyin":"yù zhàng mó wèi shù ，cāng shēng jiu dǎo xuán ","Tag":null,"Explanation":null,"English":null,"Sort":24,"Dynasty":"清"},{"Id":5551049,"Sentence":"凭留一黄石，相待谷城边。","Rank":0,"PoetryId":null,"Pinyin":"pǐng lǐu yī huáng dàn ，xiāng dāi gǔ chéng biān ","Tag":null,"Explanation":null,"English":null,"Sort":25,"Dynasty":"清"}]}