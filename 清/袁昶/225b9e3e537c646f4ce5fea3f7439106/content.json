{"Id":809789,"Title":"和何尹忆云林寺泉","Dynasty":"清","Author":"袁昶","Context":"蜺罗跂谛水，神力移在兹。何以西方空，东方经蠹缁。末法三千年，东西两陵夷。惟有万古泉，水碧温流澌。春深构飞槛，奇石乳岩垂。定心足垂外，不畏虎迹欺。我曾木瘿瓢，蒸以丹房芝。君亦汲烹之，容颜发华滋。闲云不济物，何似在山仪。我曩入飞峰，心迹双萧寂。微言证璨可，倦枕苍石壁。希微九天籁，汗漫三世隔。瘴海今横流，何者为我宅。将毋归稽留，不然栖大涤。洗耳听韶濩，妍朱校仙册。夜汲一军持，玉水方流液。虽落尘网中，金骨炼营魄。试招何尹俱，割半垂龙席。各据一洞天，袖方聊煮石。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"225b9e3e537c646f4ce5fea3f7439106","Step":0,"Verses":[{"Id":5462614,"Sentence":"末法三千年，东西两陵夷。","Rank":0,"PoetryId":null,"Pinyin":"mò fǎ sān qiān nián ，dōng xī liǎng lǐng yǐ ","Tag":null,"Explanation":null,"English":null,"Sort":2,"Dynasty":"清"},{"Id":5462612,"Sentence":"蜺罗跂谛水，神力移在兹。","Rank":0,"PoetryId":null,"Pinyin":"nǐ luó qǐ dì shui ，shén lì yǐ zài cǐ ","Tag":null,"Explanation":null,"English":null,"Sort":0,"Dynasty":"清"},{"Id":5462613,"Sentence":"何以西方空，东方经蠹缁。","Rank":0,"PoetryId":null,"Pinyin":"hé yi xī fāng kōng ，dōng fāng jīng dù zī ","Tag":null,"Explanation":null,"English":null,"Sort":1,"Dynasty":"清"},{"Id":5462615,"Sentence":"惟有万古泉，水碧温流澌。","Rank":0,"PoetryId":null,"Pinyin":"wéi yǒu mò gǔ quán ，shui bì wēn lǐu sī ","Tag":null,"Explanation":null,"English":null,"Sort":3,"Dynasty":"清"},{"Id":5462616,"Sentence":"春深构飞槛，奇石乳岩垂。","Rank":0,"PoetryId":null,"Pinyin":"chūn shēn gòu fēi jiàn ，jī dàn rǔ yán chuǐ ","Tag":null,"Explanation":null,"English":null,"Sort":4,"Dynasty":"清"},{"Id":5462617,"Sentence":"定心足垂外，不畏虎迹欺。","Rank":0,"PoetryId":null,"Pinyin":"dìng xīn zú chuǐ wài ，bú wèi hū jì qī ","Tag":null,"Explanation":null,"English":null,"Sort":5,"Dynasty":"清"},{"Id":5462618,"Sentence":"我曾木瘿瓢，蒸以丹房芝。","Rank":0,"PoetryId":null,"Pinyin":"wǒ céng mù ying piáo ，zhēng yi dān fáng zhī ","Tag":null,"Explanation":null,"English":null,"Sort":6,"Dynasty":"清"},{"Id":5462619,"Sentence":"君亦汲烹之，容颜发华滋。","Rank":0,"PoetryId":null,"Pinyin":"jūn yì jǐ pēng zhī ，róng yán fā huā zī ","Tag":null,"Explanation":null,"English":null,"Sort":7,"Dynasty":"清"},{"Id":5462620,"Sentence":"闲云不济物，何似在山仪。","Rank":0,"PoetryId":null,"Pinyin":"xián yún bú ji wù ，hé shì zài shān yǐ ","Tag":null,"Explanation":null,"English":null,"Sort":8,"Dynasty":"清"},{"Id":5462621,"Sentence":"我曩入飞峰，心迹双萧寂。","Rank":0,"PoetryId":null,"Pinyin":"wǒ nǎng rù fēi fēng ，xīn jì shuāng xiāo jì ","Tag":null,"Explanation":null,"English":null,"Sort":9,"Dynasty":"清"},{"Id":5462622,"Sentence":"微言证璨可，倦枕苍石壁。","Rank":0,"PoetryId":null,"Pinyin":"wēi yán zhèng càn kě ，juàn zhěn cāng dàn bì ","Tag":null,"Explanation":null,"English":null,"Sort":10,"Dynasty":"清"},{"Id":5462623,"Sentence":"希微九天籁，汗漫三世隔。","Rank":0,"PoetryId":null,"Pinyin":"xī wēi jiu tiān lài ，hán màn sān shì gé ","Tag":null,"Explanation":null,"English":null,"Sort":11,"Dynasty":"清"},{"Id":5462624,"Sentence":"瘴海今横流，何者为我宅。","Rank":0,"PoetryId":null,"Pinyin":"zhàng hǎi jīn héng lǐu ，hé zhě wéi wǒ zhái ","Tag":null,"Explanation":null,"English":null,"Sort":12,"Dynasty":"清"},{"Id":5462625,"Sentence":"将毋归稽留，不然栖大涤。","Rank":0,"PoetryId":null,"Pinyin":"jiāng wú guī jī lǐu ，bú rán qī dà dǐ ","Tag":null,"Explanation":null,"English":null,"Sort":13,"Dynasty":"清"},{"Id":5462626,"Sentence":"洗耳听韶濩，妍朱校仙册。","Rank":0,"PoetryId":null,"Pinyin":"xi ěr tīng sháo hù ，yán zhū jiào xiān cè ","Tag":null,"Explanation":null,"English":null,"Sort":14,"Dynasty":"清"},{"Id":5462627,"Sentence":"夜汲一军持，玉水方流液。","Rank":0,"PoetryId":null,"Pinyin":"yè jǐ yī jūn chǐ ，yù shui fāng lǐu yè ","Tag":null,"Explanation":null,"English":null,"Sort":15,"Dynasty":"清"},{"Id":5462628,"Sentence":"虽落尘网中，金骨炼营魄。","Rank":0,"PoetryId":null,"Pinyin":"suī là chén wǎng zhōng ，jīn gū liàn yǐng bó ","Tag":null,"Explanation":null,"English":null,"Sort":16,"Dynasty":"清"},{"Id":5462629,"Sentence":"试招何尹俱，割半垂龙席。","Rank":0,"PoetryId":null,"Pinyin":"shì qiáo hé yin jū ，gē bàn chuǐ lóng xǐ ","Tag":null,"Explanation":null,"English":null,"Sort":17,"Dynasty":"清"},{"Id":5462630,"Sentence":"各据一洞天，袖方聊煮石。","Rank":0,"PoetryId":null,"Pinyin":"gě jū yī dòng tiān ，xìu fāng liáo zhǔ dàn ","Tag":null,"Explanation":null,"English":null,"Sort":18,"Dynasty":"清"}]}