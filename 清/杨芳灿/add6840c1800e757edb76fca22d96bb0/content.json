{"Id":802237,"Title":"金缕曲 黄药林自兴安军营寄梅花小幅因题四阕于左方 其一","Dynasty":"清","Author":"杨芳灿","Context":"廿载辞江国。记寻春、氁衫茸帽，岁寒泉石。抛却家园三百树，漂泊天涯为客。听吹彻、玉龙凄咽。缟鹤青猿劳怅望，绕寒溪、几度飘香雪。江天远，梦难觅。故人知我心相忆。砑生绡、一枝疏瘦，剪来烟驿。海月流光明似镜，冷挂珊瑚七尺。徬佛见、旧时颜色。不分何郎吟兴减，索枯肠、试点春风笔。镫欲灺，砚刚炙。","PoertyType":null,"Cipai":"金缕曲","Status":2,"Rank":0,"Tag":null,"Explanation":null,"First":null,"Guid":"add6840c1800e757edb76fca22d96bb0","Step":0,"Verses":[{"Id":5607143,"Sentence":"缟鹤青猿劳怅望，绕寒溪、几度飘香雪。","Rank":0,"PoetryId":null,"Pinyin":"gǎo hè qīng yuán láo chàng wàng ，rào hán xī 、jī dù piāo xiāng xuě ","Tag":null,"Explanation":null,"English":null,"Sort":4,"Dynasty":"清"},{"Id":5607144,"Sentence":"江天远，梦难觅。","Rank":0,"PoetryId":null,"Pinyin":"jiāng tiān yuǎn ，mèng nán mì ","Tag":null,"Explanation":null,"English":null,"Sort":5,"Dynasty":"清"},{"Id":5607139,"Sentence":"廿载辞江国。","Rank":0,"PoetryId":null,"Pinyin":"niàn zǎi cǐ jiāng guó ","Tag":null,"Explanation":null,"English":null,"Sort":0,"Dynasty":"清"},{"Id":5607140,"Sentence":"记寻春、氁衫茸帽，岁寒泉石。","Rank":0,"PoetryId":null,"Pinyin":"jì xún chūn 、mú shān rōng mào ，suì hán quán dàn ","Tag":null,"Explanation":null,"English":null,"Sort":1,"Dynasty":"清"},{"Id":5607141,"Sentence":"抛却家园三百树，漂泊天涯为客。","Rank":0,"PoetryId":null,"Pinyin":"pāo què gū yuán sān bǎi shù ，piāo bó tiān yá wéi kè ","Tag":null,"Explanation":null,"English":null,"Sort":2,"Dynasty":"清"},{"Id":5607142,"Sentence":"听吹彻、玉龙凄咽。","Rank":0,"PoetryId":null,"Pinyin":"tīng chuī chè 、yù lóng qī yān ","Tag":null,"Explanation":null,"English":null,"Sort":3,"Dynasty":"清"},{"Id":5607145,"Sentence":"故人知我心相忆。","Rank":0,"PoetryId":null,"Pinyin":"gù rén zhī wǒ xīn xiāng yì ","Tag":null,"Explanation":null,"English":null,"Sort":6,"Dynasty":"清"},{"Id":5607146,"Sentence":"砑生绡、一枝疏瘦，剪来烟驿。","Rank":0,"PoetryId":null,"Pinyin":"yà shēng xiāo 、yī zhī shū shòu ，jiǎn lái yān yì ","Tag":null,"Explanation":null,"English":null,"Sort":7,"Dynasty":"清"},{"Id":5607147,"Sentence":"海月流光明似镜，冷挂珊瑚七尺。","Rank":0,"PoetryId":null,"Pinyin":"hǎi yuè lǐu guāng mǐng shì jìng ，lěng guà shān hú qī chě ","Tag":null,"Explanation":null,"English":null,"Sort":8,"Dynasty":"清"},{"Id":5607148,"Sentence":"徬佛见、旧时颜色。","Rank":0,"PoetryId":null,"Pinyin":"bàng fó jiàn 、jìu shǐ yán sè ","Tag":null,"Explanation":null,"English":null,"Sort":9,"Dynasty":"清"},{"Id":5607149,"Sentence":"不分何郎吟兴减，索枯肠、试点春风笔。","Rank":0,"PoetryId":null,"Pinyin":"bú fēn hé láng yǐn xīng jiǎn ，suǒ kū cháng 、shì diǎn chūn fēng bi ","Tag":null,"Explanation":null,"English":null,"Sort":10,"Dynasty":"清"},{"Id":5607150,"Sentence":"镫欲灺，砚刚炙。","Rank":0,"PoetryId":null,"Pinyin":"dèng yù xiè ，yàn gāng zhì ","Tag":null,"Explanation":null,"English":null,"Sort":11,"Dynasty":"清"}]}