{"Id":734732,"Title":"礼烈亲王克勒马图歌","Dynasty":"清","Author":"翁方刚","Context":"天东日出大海红，五色云挂扶桑弓。乐府谁歌迣万里，天马真见来从东。礼王昔阶大贝勒，屡以克捷宣肤公。叶赫乌拉万部众，群瞻威烈挚且雄。紫云夹日近翊卫，一家合德襄丹衷。恭闻所乘克勒马，摧坚陷锐皆当冲。萨尔浒山第一战，从古无此神奇功。明师一蹶遂弗振，二十万歼五日中。此马尔时倍趫捷，出入厓隒千万重。每闻鼓鼙迅喷鬣，嘶起涛濑回长松。至今轩皇教战处，涧谷啸舞犹呼风。时无画者今补画，枣骝色异尾与騣。腹间旋毛鳞甲动，耳夹肉角筋垂虹。山前人指洗创处，自跑圣水春融融。其高七尺修丈咫，想像精异还为龙。长洲汪琬为作传，传后系语如褒忠。方召周诗无异驷，徒咏修广联车攻。曹韩之画杜甫引，曾何伟迹来花骢。此马得遭此际会，是乃月驭星精从。纸上熊熊气起立，俄顷蹴踏凌千峰。国家得天厚元气，人物笃起天所钟。宗亲有王峙桢干，王有神骏留奇踪。谱入奎章庆隆舞，陋彼六骏唐石砻。诗成敢试点笔响，恐近瘦骨敲青铜。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"80d26494ab81ee080832afbd0ff3cc2c","Step":0,"Verses":[{"Id":5495291,"Sentence":"天东日出大海红，五色云挂扶桑弓。","Rank":0,"PoetryId":null,"Pinyin":"tiān dōng rì chū dà hǎi gōng ，wǔ sè yún guà fú sāng gōng ","Tag":null,"Explanation":null,"English":null,"Sort":0,"Dynasty":"清"},{"Id":5495296,"Sentence":"恭闻所乘克勒马，摧坚陷锐皆当冲。","Rank":0,"PoetryId":null,"Pinyin":"gōng wén suǒ chéng kè lè mǎ ，cuī jiān xiàn ruì jiē dāng chōng ","Tag":null,"Explanation":null,"English":null,"Sort":5,"Dynasty":"清"},{"Id":5495311,"Sentence":"国家得天厚元气，人物笃起天所钟。","Rank":0,"PoetryId":null,"Pinyin":"guó gū dé tiān hòu yuán qì ，rén wù dǔ qi tiān suǒ zhōng ","Tag":null,"Explanation":null,"English":null,"Sort":20,"Dynasty":"清"},{"Id":5495292,"Sentence":"乐府谁歌迣万里，天马真见来从东。","Rank":0,"PoetryId":null,"Pinyin":"lè fǔ shéi gē chì mò li ，tiān mǎ zhēn jiàn lái cóng dōng ","Tag":null,"Explanation":null,"English":null,"Sort":1,"Dynasty":"清"},{"Id":5495293,"Sentence":"礼王昔阶大贝勒，屡以克捷宣肤公。","Rank":0,"PoetryId":null,"Pinyin":"li wáng xī jiē dà bèi lè ，lǚ yi kè jié xuān fū gōng ","Tag":null,"Explanation":null,"English":null,"Sort":2,"Dynasty":"清"},{"Id":5495294,"Sentence":"叶赫乌拉万部众，群瞻威烈挚且雄。","Rank":0,"PoetryId":null,"Pinyin":"xié hè wū lā mò bù zhòng ，qún zhān wēi liè zhì jū xióng ","Tag":null,"Explanation":null,"English":null,"Sort":3,"Dynasty":"清"},{"Id":5495295,"Sentence":"紫云夹日近翊卫，一家合德襄丹衷。","Rank":0,"PoetryId":null,"Pinyin":"zi yún gā rì jìn yì wèi ，yī gū gě dé xiāng dān zhōng ","Tag":null,"Explanation":null,"English":null,"Sort":4,"Dynasty":"清"},{"Id":5495297,"Sentence":"萨尔浒山第一战，从古无此神奇功。","Rank":0,"PoetryId":null,"Pinyin":"sà ěr hǔ shān dì yī zhàn ，cóng gǔ mó ci shén jī gōng ","Tag":null,"Explanation":null,"English":null,"Sort":6,"Dynasty":"清"},{"Id":5495298,"Sentence":"明师一蹶遂弗振，二十万歼五日中。","Rank":0,"PoetryId":null,"Pinyin":"mǐng shī yī jué suǐ fú zhèn ，èr shǐ mò jiān wǔ rì zhōng ","Tag":null,"Explanation":null,"English":null,"Sort":7,"Dynasty":"清"},{"Id":5495299,"Sentence":"此马尔时倍趫捷，出入厓隒千万重。","Rank":0,"PoetryId":null,"Pinyin":"ci mǎ ěr shǐ bèi chǎo jié ，chū rù yá yǎn qiān mò chóng ","Tag":null,"Explanation":null,"English":null,"Sort":8,"Dynasty":"清"},{"Id":5495300,"Sentence":"每闻鼓鼙迅喷鬣，嘶起涛濑回长松。","Rank":0,"PoetryId":null,"Pinyin":"měi wén gǔ pǐ xùn pēn liè ，sī qi tāo lài huǐ cháng sōng ","Tag":null,"Explanation":null,"English":null,"Sort":9,"Dynasty":"清"},{"Id":5495301,"Sentence":"至今轩皇教战处，涧谷啸舞犹呼风。","Rank":0,"PoetryId":null,"Pinyin":"zhì jīn xuān huáng jiāo zhàn chǔ ，jiàn gǔ xiào wǔ yóu hū fēng ","Tag":null,"Explanation":null,"English":null,"Sort":10,"Dynasty":"清"},{"Id":5495302,"Sentence":"时无画者今补画，枣骝色异尾与騣。","Rank":0,"PoetryId":null,"Pinyin":"shǐ mó huà zhě jīn bǔ huà ，zǎo lǐu sè yì wěi yú zōng ","Tag":null,"Explanation":null,"English":null,"Sort":11,"Dynasty":"清"},{"Id":5495303,"Sentence":"腹间旋毛鳞甲动，耳夹肉角筋垂虹。","Rank":0,"PoetryId":null,"Pinyin":"fù jiān xuán máo lǐn jiǎ dòng ，ěr gā ròu jiǎo jīn chuǐ hóng ","Tag":null,"Explanation":null,"English":null,"Sort":12,"Dynasty":"清"},{"Id":5495304,"Sentence":"山前人指洗创处，自跑圣水春融融。","Rank":0,"PoetryId":null,"Pinyin":"shān qián rén zhi xi chuāng chǔ ，zì páo shèng shui chūn róng róng ","Tag":null,"Explanation":null,"English":null,"Sort":13,"Dynasty":"清"},{"Id":5495305,"Sentence":"其高七尺修丈咫，想像精异还为龙。","Rank":0,"PoetryId":null,"Pinyin":"jī gāo qī chě xīu zhàng zhi ，xiǎng xiàng jīng yì hái wéi lóng ","Tag":null,"Explanation":null,"English":null,"Sort":14,"Dynasty":"清"},{"Id":5495306,"Sentence":"长洲汪琬为作传，传后系语如褒忠。","Rank":0,"PoetryId":null,"Pinyin":"cháng zhōu wāng wǎn wéi zuō chuán ，chuán hòu jì yǔ rú bāo zhōng ","Tag":null,"Explanation":null,"English":null,"Sort":15,"Dynasty":"清"},{"Id":5495307,"Sentence":"方召周诗无异驷，徒咏修广联车攻。","Rank":0,"PoetryId":null,"Pinyin":"fāng shào zhōu shī mó yì sì ，tú yǒng xīu ān lián chē gōng ","Tag":null,"Explanation":null,"English":null,"Sort":16,"Dynasty":"清"},{"Id":5495308,"Sentence":"曹韩之画杜甫引，曾何伟迹来花骢。","Rank":0,"PoetryId":null,"Pinyin":"cáo hán zhī huà dù fǔ yin ，céng hé wěi jì lái huā cōng ","Tag":null,"Explanation":null,"English":null,"Sort":17,"Dynasty":"清"},{"Id":5495309,"Sentence":"此马得遭此际会，是乃月驭星精从。","Rank":0,"PoetryId":null,"Pinyin":"ci mǎ dé zāo ci jì huì ，shì nǎi yuè yù xīng jīng cóng ","Tag":null,"Explanation":null,"English":null,"Sort":18,"Dynasty":"清"},{"Id":5495310,"Sentence":"纸上熊熊气起立，俄顷蹴踏凌千峰。","Rank":0,"PoetryId":null,"Pinyin":"zhi shǎng xióng xióng qì qi lì ，é qing cù tā līng qiān fēng ","Tag":null,"Explanation":null,"English":null,"Sort":19,"Dynasty":"清"},{"Id":5495312,"Sentence":"宗亲有王峙桢干，王有神骏留奇踪。","Rank":0,"PoetryId":null,"Pinyin":"zōng qīn yǒu wáng shì zhēn gān ，wáng yǒu shén jùn lǐu jī zōng ","Tag":null,"Explanation":null,"English":null,"Sort":21,"Dynasty":"清"},{"Id":5495313,"Sentence":"谱入奎章庆隆舞，陋彼六骏唐石砻。","Rank":0,"PoetryId":null,"Pinyin":"pǔ rù kuǐ zhāng qìng lōng wǔ ，lòu bi lìu jùn táng dàn lóng ","Tag":null,"Explanation":null,"English":null,"Sort":22,"Dynasty":"清"},{"Id":5495314,"Sentence":"诗成敢试点笔响，恐近瘦骨敲青铜。","Rank":0,"PoetryId":null,"Pinyin":"shī chéng gǎn shì diǎn bi xiǎng ，kǒng jìn shòu gū qiāo qīng tóng ","Tag":null,"Explanation":null,"English":null,"Sort":23,"Dynasty":"清"}]}