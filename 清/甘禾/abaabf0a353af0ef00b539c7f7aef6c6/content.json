{"Id":805876,"Title":"杂诗","Dynasty":"清","Author":"甘禾","Context":"僦居郊宫时，皓皓流秋月。及此逢长至，庭中积白雪。回斡洪覆功，变化转眉睫。营营良足鄙，悠悠讵不察。守志不温饱，从人递倾轧。学道苟无成，愧此玄鬓发。随时尚勉旃，硕果丛芽茁。兰蕙生山下，背日吐奇芳。不如山上苗，欣欣向太阳。我游盛明时，奋足思腾骧。既阻青云兴，凄凄心永伤。尚思回神龙，九阴扬烛光。浅浅城下水，安能运吞舟。简珠入沙石，谁谓光犹浮。严霜掷纨扇，酷暑弃轻裘。平居不蓄士，缓急孰相投。如何双蓉锷，不遇壮武侯。坦坦雪庐卧，时哉聊优游。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"abaabf0a353af0ef00b539c7f7aef6c6","Step":0,"Verses":[{"Id":5642808,"Sentence":"僦居郊宫时，皓皓流秋月。","Rank":0,"PoetryId":null,"Pinyin":"jìu jū jiāo gōng shǐ ，hào hào lǐu qīu yuè ","Tag":null,"Explanation":null,"English":null,"Sort":0,"Dynasty":"清"},{"Id":5642809,"Sentence":"及此逢长至，庭中积白雪。","Rank":0,"PoetryId":null,"Pinyin":"jǐ ci féng cháng zhì ，tǐng zhōng jī bái xuě ","Tag":null,"Explanation":null,"English":null,"Sort":1,"Dynasty":"清"},{"Id":5642810,"Sentence":"回斡洪覆功，变化转眉睫。","Rank":0,"PoetryId":null,"Pinyin":"huǐ wò hóng fù gōng ，biàn huā zhuǎi méi jié ","Tag":null,"Explanation":null,"English":null,"Sort":2,"Dynasty":"清"},{"Id":5642811,"Sentence":"营营良足鄙，悠悠讵不察。","Rank":0,"PoetryId":null,"Pinyin":"yǐng yǐng liáng zú bi ，yōu yōu jù bú chá ","Tag":null,"Explanation":null,"English":null,"Sort":3,"Dynasty":"清"},{"Id":5642812,"Sentence":"守志不温饱，从人递倾轧。","Rank":0,"PoetryId":null,"Pinyin":"shǒu zhì bú wēn bǎo ，cóng rén dì qīng gá ","Tag":null,"Explanation":null,"English":null,"Sort":4,"Dynasty":"清"},{"Id":5642813,"Sentence":"学道苟无成，愧此玄鬓发。","Rank":0,"PoetryId":null,"Pinyin":"xué dāo gǒu mó chéng ，kuì ci xuán bìn fā ","Tag":null,"Explanation":null,"English":null,"Sort":5,"Dynasty":"清"},{"Id":5642814,"Sentence":"随时尚勉旃，硕果丛芽茁。","Rank":0,"PoetryId":null,"Pinyin":"suǐ shǐ shàng miǎn zhān ，shuò guǒ cóng yá zhuó ","Tag":null,"Explanation":null,"English":null,"Sort":6,"Dynasty":"清"},{"Id":5642815,"Sentence":"兰蕙生山下，背日吐奇芳。","Rank":0,"PoetryId":null,"Pinyin":"lán huì shēng shān xià ，bēi rì tǔ jī fāng ","Tag":null,"Explanation":null,"English":null,"Sort":7,"Dynasty":"清"},{"Id":5642816,"Sentence":"不如山上苗，欣欣向太阳。","Rank":0,"PoetryId":null,"Pinyin":"bú rú shān shǎng miáo ，xīn xīn xiàng tài yáng ","Tag":null,"Explanation":null,"English":null,"Sort":8,"Dynasty":"清"},{"Id":5642817,"Sentence":"我游盛明时，奋足思腾骧。","Rank":0,"PoetryId":null,"Pinyin":"wǒ yóu chéng mǐng shǐ ，fèn zú sāi tēng xiāng ","Tag":null,"Explanation":null,"English":null,"Sort":9,"Dynasty":"清"},{"Id":5642818,"Sentence":"既阻青云兴，凄凄心永伤。","Rank":0,"PoetryId":null,"Pinyin":"jì zǔ qīng yún xīng ，qī qī xīn yǒng shāng ","Tag":null,"Explanation":null,"English":null,"Sort":10,"Dynasty":"清"},{"Id":5642819,"Sentence":"尚思回神龙，九阴扬烛光。","Rank":0,"PoetryId":null,"Pinyin":"shàng sāi huǐ shén lóng ，jiu yīn yáng zhú guāng ","Tag":null,"Explanation":null,"English":null,"Sort":11,"Dynasty":"清"},{"Id":5642820,"Sentence":"浅浅城下水，安能运吞舟。","Rank":0,"PoetryId":null,"Pinyin":"jiān jiān chéng xià shui ，ān néng yùn tūn zhōu ","Tag":null,"Explanation":null,"English":null,"Sort":12,"Dynasty":"清"},{"Id":5642821,"Sentence":"简珠入沙石，谁谓光犹浮。","Rank":0,"PoetryId":null,"Pinyin":"jiǎn zhū rù shā dàn ，shéi wèi guāng yóu fú ","Tag":null,"Explanation":null,"English":null,"Sort":13,"Dynasty":"清"},{"Id":5642822,"Sentence":"严霜掷纨扇，酷暑弃轻裘。","Rank":0,"PoetryId":null,"Pinyin":"yán shuāng zhì wán shān ，kù shǔ qì qīng qǐu ","Tag":null,"Explanation":null,"English":null,"Sort":14,"Dynasty":"清"},{"Id":5642823,"Sentence":"平居不蓄士，缓急孰相投。","Rank":0,"PoetryId":null,"Pinyin":"pǐng jū bú xù shì ，huǎn jǐ shú xiāng tóu ","Tag":null,"Explanation":null,"English":null,"Sort":15,"Dynasty":"清"},{"Id":5642824,"Sentence":"如何双蓉锷，不遇壮武侯。","Rank":0,"PoetryId":null,"Pinyin":"rú hé shuāng róng è ，bú yù zhuàng wǔ hóu ","Tag":null,"Explanation":null,"English":null,"Sort":16,"Dynasty":"清"},{"Id":5642825,"Sentence":"坦坦雪庐卧，时哉聊优游。","Rank":0,"PoetryId":null,"Pinyin":"tǎn tǎn xuě lú wò ，shǐ zāi liáo yōu yóu ","Tag":null,"Explanation":null,"English":null,"Sort":17,"Dynasty":"清"}]}