{"Id":807656,"Title":"春兴","Dynasty":"清","Author":"李联琇","Context":"劳久思一间，间来即生懒。观书亦云适，胡为卧持卷。一叶未及翻，颓然合双眼。睡味与书味，酝酿十分满。不知春昼沈，花阴渐斜转。卷从手中堕，枕低恣蹂践。有如带宿酲，软饱浪抛盏。觉来闻书声，童塾课方展。何以导儿曹，此生太偃蹇。旁人谬相谓，高卧非荒湎。梦中岂得句，呓语兴不浅。走觅南邻伴，斋扉反扃钥。春晴谁不出，我亦一登阁。面城无街市，旷远横溪彴。倚槛数行人，茫不辨老弱。转为行人窥，仰指且前却。足未入官府，讶见此乘鹤。庾亮多宾僚，是否官同乐。相望渺千里，遥情未容度。何处暮苍然，一绳纸鸢落。缭垣皆蔓菁，多日茁新芽。方柔不采摘，叶大今已花。此物便军食，屯兵忆褒斜。沃沃彼何知，讵悲蜀妇髽。我见生远愁，战场尚风沙。虞灶或乏此，衔种倩飞鸦。不嗤细已甚，取给免士哗。炎炎虽隔境，噀雨怀栾巴。浮远余空亭，乃在君山巅。我楼与亭对，下视皆麦田。恍共山灵博，碧罫为棋盘。又如竞妆服，藻野兼缛川。年前少雪泽，麦性不畏乾。青葱兆成实，鸟雀声先欢。疲氓不敢庆，硬饼何时餐。还望雨旸若，禾熟如麦然。后丰补前歉，庶几课税完。竭力服农亩，输饟不我宽。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e96e75cd3fdb73839787fddd7d228e1b","Step":0,"Verses":[{"Id":5671614,"Sentence":"觉来闻书声，童塾课方展。","Rank":0,"PoetryId":null,"Pinyin":"jiào lái wén shū shēng ，tóng shú kè fāng zhǎn ","Tag":null,"Explanation":null,"English":null,"Sort":7,"Dynasty":"清"},{"Id":5671626,"Sentence":"何处暮苍然，一绳纸鸢落。","Rank":0,"PoetryId":null,"Pinyin":"hé chǔ mù cāng rán ，yī shéng zhi yuān là ","Tag":null,"Explanation":null,"English":null,"Sort":19,"Dynasty":"清"},{"Id":5671615,"Sentence":"何以导儿曹，此生太偃蹇。","Rank":0,"PoetryId":null,"Pinyin":"hé yi dǎo ér cáo ，ci shēng tài yǎn jiǎn ","Tag":null,"Explanation":null,"English":null,"Sort":8,"Dynasty":"清"},{"Id":5671607,"Sentence":"劳久思一间，间来即生懒。","Rank":0,"PoetryId":null,"Pinyin":"láo jiu sāi yī jiān ，jiān lái jǐ shēng lǎn ","Tag":null,"Explanation":null,"English":null,"Sort":0,"Dynasty":"清"},{"Id":5671608,"Sentence":"观书亦云适，胡为卧持卷。","Rank":0,"PoetryId":null,"Pinyin":"guān shū yì yún kuò ，hú wéi wò chǐ juǎn ","Tag":null,"Explanation":null,"English":null,"Sort":1,"Dynasty":"清"},{"Id":5671609,"Sentence":"一叶未及翻，颓然合双眼。","Rank":0,"PoetryId":null,"Pinyin":"yī xié wèi jǐ fān ，tuǐ rán gě shuāng yǎn ","Tag":null,"Explanation":null,"English":null,"Sort":2,"Dynasty":"清"},{"Id":5671610,"Sentence":"睡味与书味，酝酿十分满。","Rank":0,"PoetryId":null,"Pinyin":"shuì wèi yú shū wèi ，yùn niáng shǐ fēn mǎn ","Tag":null,"Explanation":null,"English":null,"Sort":3,"Dynasty":"清"},{"Id":5671611,"Sentence":"不知春昼沈，花阴渐斜转。","Rank":0,"PoetryId":null,"Pinyin":"bú zhī chūn zhòu shěn ，huā yīn jiān xié zhuǎi ","Tag":null,"Explanation":null,"English":null,"Sort":4,"Dynasty":"清"},{"Id":5671612,"Sentence":"卷从手中堕，枕低恣蹂践。","Rank":0,"PoetryId":null,"Pinyin":"juǎn cóng shǒu zhōng duò ，zhěn dī zì róu jiàn ","Tag":null,"Explanation":null,"English":null,"Sort":5,"Dynasty":"清"},{"Id":5671613,"Sentence":"有如带宿酲，软饱浪抛盏。","Rank":0,"PoetryId":null,"Pinyin":"yǒu rú dài sù chéng ，ruǎn bǎo làng pāo zhǎn ","Tag":null,"Explanation":null,"English":null,"Sort":6,"Dynasty":"清"},{"Id":5671616,"Sentence":"旁人谬相谓，高卧非荒湎。","Rank":0,"PoetryId":null,"Pinyin":"páng rén mìu xiāng wèi ，gāo wò fēi huāng miǎn ","Tag":null,"Explanation":null,"English":null,"Sort":9,"Dynasty":"清"},{"Id":5671617,"Sentence":"梦中岂得句，呓语兴不浅。","Rank":0,"PoetryId":null,"Pinyin":"mèng zhōng qi dé gōu ，yì yǔ xīng bú jiān ","Tag":null,"Explanation":null,"English":null,"Sort":10,"Dynasty":"清"},{"Id":5671618,"Sentence":"走觅南邻伴，斋扉反扃钥。","Rank":0,"PoetryId":null,"Pinyin":"zǒu mì nā lǐn bàn ，zhāi fēi fǎn jiōng yào ","Tag":null,"Explanation":null,"English":null,"Sort":11,"Dynasty":"清"},{"Id":5671619,"Sentence":"春晴谁不出，我亦一登阁。","Rank":0,"PoetryId":null,"Pinyin":"chūn qǐng shéi bú chū ，wǒ yì yī dēng gé ","Tag":null,"Explanation":null,"English":null,"Sort":12,"Dynasty":"清"},{"Id":5671620,"Sentence":"面城无街市，旷远横溪彴。","Rank":0,"PoetryId":null,"Pinyin":"miàn chéng mó jiē shì ，kuàng yuǎn héng xī bó ","Tag":null,"Explanation":null,"English":null,"Sort":13,"Dynasty":"清"},{"Id":5671621,"Sentence":"倚槛数行人，茫不辨老弱。","Rank":0,"PoetryId":null,"Pinyin":"yi jiàn shǔ háng rén ，māng bú biàn lǎo ruò ","Tag":null,"Explanation":null,"English":null,"Sort":14,"Dynasty":"清"},{"Id":5671622,"Sentence":"转为行人窥，仰指且前却。","Rank":0,"PoetryId":null,"Pinyin":"zhuǎi wéi háng rén kuī ，yǎng zhi jū qián què ","Tag":null,"Explanation":null,"English":null,"Sort":15,"Dynasty":"清"},{"Id":5671623,"Sentence":"足未入官府，讶见此乘鹤。","Rank":0,"PoetryId":null,"Pinyin":"zú wèi rù guān fǔ ，yà jiàn ci chéng hè ","Tag":null,"Explanation":null,"English":null,"Sort":16,"Dynasty":"清"},{"Id":5671624,"Sentence":"庾亮多宾僚，是否官同乐。","Rank":0,"PoetryId":null,"Pinyin":"yǔ liàng duō bīn liáo ，shì fǒu guān tóng lè ","Tag":null,"Explanation":null,"English":null,"Sort":17,"Dynasty":"清"},{"Id":5671625,"Sentence":"相望渺千里，遥情未容度。","Rank":0,"PoetryId":null,"Pinyin":"xiāng wàng miǎo qiān li ，yáo qǐng wèi róng dù ","Tag":null,"Explanation":null,"English":null,"Sort":18,"Dynasty":"清"},{"Id":5671627,"Sentence":"缭垣皆蔓菁，多日茁新芽。","Rank":0,"PoetryId":null,"Pinyin":"liáo yuán jiē mán jīng ，duō rì zhuó xīn yá ","Tag":null,"Explanation":null,"English":null,"Sort":20,"Dynasty":"清"},{"Id":5671628,"Sentence":"方柔不采摘，叶大今已花。","Rank":0,"PoetryId":null,"Pinyin":"fāng róu bú cǎi zhāi ，xié dà jīn yi huā ","Tag":null,"Explanation":null,"English":null,"Sort":21,"Dynasty":"清"},{"Id":5671629,"Sentence":"此物便军食，屯兵忆褒斜。","Rank":0,"PoetryId":null,"Pinyin":"ci wù biàn jūn shǐ ，tún bīng yì bāo xié ","Tag":null,"Explanation":null,"English":null,"Sort":22,"Dynasty":"清"},{"Id":5671630,"Sentence":"沃沃彼何知，讵悲蜀妇髽。","Rank":0,"PoetryId":null,"Pinyin":"wò wò bi hé zhī ，jù bēi shǔ fù zhuā ","Tag":null,"Explanation":null,"English":null,"Sort":23,"Dynasty":"清"},{"Id":5671631,"Sentence":"我见生远愁，战场尚风沙。","Rank":0,"PoetryId":null,"Pinyin":"wǒ jiàn shēng yuǎn chóu ，zhàn cháng shàng fēng shā ","Tag":null,"Explanation":null,"English":null,"Sort":24,"Dynasty":"清"},{"Id":5671632,"Sentence":"虞灶或乏此，衔种倩飞鸦。","Rank":0,"PoetryId":null,"Pinyin":"yú zào huò fá ci ，xián chóng qiàn fēi yā ","Tag":null,"Explanation":null,"English":null,"Sort":25,"Dynasty":"清"},{"Id":5671633,"Sentence":"不嗤细已甚，取给免士哗。","Rank":0,"PoetryId":null,"Pinyin":"bú chī xì yi shén ，qǔ gěi miǎn shì huā ","Tag":null,"Explanation":null,"English":null,"Sort":26,"Dynasty":"清"},{"Id":5671634,"Sentence":"炎炎虽隔境，噀雨怀栾巴。","Rank":0,"PoetryId":null,"Pinyin":"yán yán suī gé jìng ，xùn yǔ huái luán bā ","Tag":null,"Explanation":null,"English":null,"Sort":27,"Dynasty":"清"},{"Id":5671635,"Sentence":"浮远余空亭，乃在君山巅。","Rank":0,"PoetryId":null,"Pinyin":"fú yuǎn yú kōng tǐng ，nǎi zài jūn shān diān ","Tag":null,"Explanation":null,"English":null,"Sort":28,"Dynasty":"清"},{"Id":5671636,"Sentence":"我楼与亭对，下视皆麦田。","Rank":0,"PoetryId":null,"Pinyin":"wǒ lóu yú tǐng duì ，xià shì jiē mài tián ","Tag":null,"Explanation":null,"English":null,"Sort":29,"Dynasty":"清"},{"Id":5671637,"Sentence":"恍共山灵博，碧罫为棋盘。","Rank":0,"PoetryId":null,"Pinyin":"huǎng gōng shān lǐng bó ，bì guà wéi qǐ pán ","Tag":null,"Explanation":null,"English":null,"Sort":30,"Dynasty":"清"},{"Id":5671638,"Sentence":"又如竞妆服，藻野兼缛川。","Rank":0,"PoetryId":null,"Pinyin":"yòu rú jìng zhuāng fú ，zǎo yě jiān rù chuān ","Tag":null,"Explanation":null,"English":null,"Sort":31,"Dynasty":"清"},{"Id":5671639,"Sentence":"年前少雪泽，麦性不畏乾。","Rank":0,"PoetryId":null,"Pinyin":"nián qián shǎo xuě zé ，mài xìng bú wèi gān ","Tag":null,"Explanation":null,"English":null,"Sort":32,"Dynasty":"清"},{"Id":5671640,"Sentence":"青葱兆成实，鸟雀声先欢。","Rank":0,"PoetryId":null,"Pinyin":"qīng cōng zhào chéng shǐ ，diǎo qiāo shēng xiān huān ","Tag":null,"Explanation":null,"English":null,"Sort":33,"Dynasty":"清"},{"Id":5671641,"Sentence":"疲氓不敢庆，硬饼何时餐。","Rank":0,"PoetryId":null,"Pinyin":"pǐ máng bú gǎn qìng ，yìng bing hé shǐ cān ","Tag":null,"Explanation":null,"English":null,"Sort":34,"Dynasty":"清"},{"Id":5671642,"Sentence":"还望雨旸若，禾熟如麦然。","Rank":0,"PoetryId":null,"Pinyin":"hái wàng yǔ yáng rě ，hé shóu rú mài rán ","Tag":null,"Explanation":null,"English":null,"Sort":35,"Dynasty":"清"},{"Id":5671643,"Sentence":"后丰补前歉，庶几课税完。","Rank":0,"PoetryId":null,"Pinyin":"hòu fēng bǔ qián qiàn ，shù jī kè shuì wán ","Tag":null,"Explanation":null,"English":null,"Sort":36,"Dynasty":"清"},{"Id":5671644,"Sentence":"竭力服农亩，输饟不我宽。","Rank":0,"PoetryId":null,"Pinyin":"jié lì fú nóng mǔ ，shū xiǎng bú wǒ kuān ","Tag":null,"Explanation":null,"English":null,"Sort":37,"Dynasty":"清"}]}