{"Id":794062,"Title":"猛虎行","Dynasty":"清","Author":"郁植","Context":"猛虎突出势恒怒，不住深山踞当路。风高月黑闻啸声，四野行人尽回步。一虎之猛尚可当，群狐假窃牙爪张。岂无壮士欲手搏，出门四顾心徬徨。耽耽尔威谁养就，昔犹昏暮今白昼。瞑目从教凡兽惊，肥身那管饥民瘦。虎兮虎兮知惧无？灞陵亭下秋草枯。飞将猝发金仆姑，石犹饮羽况尔乎？","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ad75cf4e770c53ddcba0193dbdd8bf24","Step":0,"Verses":[{"Id":5364102,"Sentence":"飞将猝发金仆姑，石犹饮羽况尔乎？","Rank":0,"PoetryId":null,"Pinyin":"fēi jiāng cù fā jīn pū gū ，dàn yóu yin yǔ kuàng ěr hū ","Tag":null,"Explanation":null,"English":null,"Sort":8,"Dynasty":"清"},{"Id":5364100,"Sentence":"虎兮虎兮知惧无？","Rank":0,"PoetryId":null,"Pinyin":"hū xī hū xī zhī jù mó ","Tag":null,"Explanation":null,"English":null,"Sort":6,"Dynasty":"清"},{"Id":5364101,"Sentence":"灞陵亭下秋草枯。","Rank":0,"PoetryId":null,"Pinyin":"bà lǐng tǐng xià qīu cǎo kū ","Tag":null,"Explanation":null,"English":null,"Sort":7,"Dynasty":"清"},{"Id":5364094,"Sentence":"猛虎突出势恒怒，不住深山踞当路。","Rank":0,"PoetryId":null,"Pinyin":"měng hū tū chū shì héng nù ，bú zhù shēn shān jù dāng lù ","Tag":null,"Explanation":null,"English":null,"Sort":0,"Dynasty":"清"},{"Id":5364095,"Sentence":"风高月黑闻啸声，四野行人尽回步。","Rank":0,"PoetryId":null,"Pinyin":"fēng gāo yuè hēi wén xiào shēng ，sì yě háng rén jin huǐ bù ","Tag":null,"Explanation":null,"English":null,"Sort":1,"Dynasty":"清"},{"Id":5364096,"Sentence":"一虎之猛尚可当，群狐假窃牙爪张。","Rank":0,"PoetryId":null,"Pinyin":"yī hū zhī měng shàng kě dāng ，qún hú jiǎ qiè yá zhǎo zhāng ","Tag":null,"Explanation":null,"English":null,"Sort":2,"Dynasty":"清"},{"Id":5364097,"Sentence":"岂无壮士欲手搏，出门四顾心徬徨。","Rank":0,"PoetryId":null,"Pinyin":"qi mó zhuàng shì yù shǒu bó ，chū mén sì gù xīn bàng huáng ","Tag":null,"Explanation":null,"English":null,"Sort":3,"Dynasty":"清"},{"Id":5364098,"Sentence":"耽耽尔威谁养就，昔犹昏暮今白昼。","Rank":0,"PoetryId":null,"Pinyin":"dān dān ěr wēi shéi yǎng jìu ，xī yóu hūn mù jīn bái zhòu ","Tag":null,"Explanation":null,"English":null,"Sort":4,"Dynasty":"清"},{"Id":5364099,"Sentence":"瞑目从教凡兽惊，肥身那管饥民瘦。","Rank":0,"PoetryId":null,"Pinyin":"mǐng mù cóng jiāo fán shòu jīng ，féi shēn nā guǎn jī mǐn shòu ","Tag":null,"Explanation":null,"English":null,"Sort":5,"Dynasty":"清"}]}