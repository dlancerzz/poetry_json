{"Id":744014,"Title":"岁晏行","Dynasty":"清","Author":"黎庶蕃","Context":"北风萧萧吹我衣，岁行暮矣归无期。强对空樽慰牢落，欲沽正苦囊无资。谁人使我不得已，江湖风雪舟屡移。妻孥相看瘦到骨，破裘不暖仍啼饥。平生怕别别更苦，晚岁忌穷穷益奇。明知天意渺难测，苦投世网长相羁。诗书成淫况非福，但有嗜好皆支离。中年学道悔不早，避人乞食宁非痴。镜中朱颜已殊昨，政恐白发来相欺。更阑掩卷三叹息，短檠何喜花葳蕤。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bb191b2b281470e6adf763e1e435a6a7","Step":0,"Verses":[{"Id":5743002,"Sentence":"北风萧萧吹我衣，岁行暮矣归无期。","Rank":0,"PoetryId":null,"Pinyin":"běi fēng xiāo xiāo chuī wǒ yī ，suì háng mù yi guī mó jī ","Tag":null,"Explanation":null,"English":null,"Sort":0,"Dynasty":"清"},{"Id":5743003,"Sentence":"强对空樽慰牢落，欲沽正苦囊无资。","Rank":0,"PoetryId":null,"Pinyin":"jiàng duì kōng zūn wèi láo là ，yù gū zhēng kǔ nāng mó zī ","Tag":null,"Explanation":null,"English":null,"Sort":1,"Dynasty":"清"},{"Id":5743004,"Sentence":"谁人使我不得已，江湖风雪舟屡移。","Rank":0,"PoetryId":null,"Pinyin":"shéi rén shi wǒ bú dé yi ，jiāng hú fēng xuě zhōu lǚ yǐ ","Tag":null,"Explanation":null,"English":null,"Sort":2,"Dynasty":"清"},{"Id":5743005,"Sentence":"妻孥相看瘦到骨，破裘不暖仍啼饥。","Rank":0,"PoetryId":null,"Pinyin":"qī nú xiāng kān shòu dào gū ，pò qǐu bú nuǎn réng tǐ jī ","Tag":null,"Explanation":null,"English":null,"Sort":3,"Dynasty":"清"},{"Id":5743006,"Sentence":"平生怕别别更苦，晚岁忌穷穷益奇。","Rank":0,"PoetryId":null,"Pinyin":"pǐng shēng pà bié bié gēng kǔ ，wǎn suì jì qióng qióng yì jī ","Tag":null,"Explanation":null,"English":null,"Sort":4,"Dynasty":"清"},{"Id":5743007,"Sentence":"明知天意渺难测，苦投世网长相羁。","Rank":0,"PoetryId":null,"Pinyin":"mǐng zhī tiān yì miǎo nán cè ，kǔ tóu shì wǎng cháng xiāng jī ","Tag":null,"Explanation":null,"English":null,"Sort":5,"Dynasty":"清"},{"Id":5743008,"Sentence":"诗书成淫况非福，但有嗜好皆支离。","Rank":0,"PoetryId":null,"Pinyin":"shī shū chéng yǐn kuàng fēi fú ，dàn yǒu shì hǎo jiē zhī lǐ ","Tag":null,"Explanation":null,"English":null,"Sort":6,"Dynasty":"清"},{"Id":5743009,"Sentence":"中年学道悔不早，避人乞食宁非痴。","Rank":0,"PoetryId":null,"Pinyin":"zhōng nián xué dāo hui bú zǎo ，bì rén qi shǐ nǐng fēi chī ","Tag":null,"Explanation":null,"English":null,"Sort":7,"Dynasty":"清"},{"Id":5743010,"Sentence":"镜中朱颜已殊昨，政恐白发来相欺。","Rank":0,"PoetryId":null,"Pinyin":"jìng zhōng zhū yán yi shū zuó ，zhèng kǒng bái fā lái xiāng qī ","Tag":null,"Explanation":null,"English":null,"Sort":8,"Dynasty":"清"},{"Id":5743011,"Sentence":"更阑掩卷三叹息，短檠何喜花葳蕤。","Rank":0,"PoetryId":null,"Pinyin":"gēng lán yǎn juǎn sān tàn xī ，duǎn qǐng hé xi huā wēi ruǐ ","Tag":null,"Explanation":null,"English":null,"Sort":9,"Dynasty":"清"}]}