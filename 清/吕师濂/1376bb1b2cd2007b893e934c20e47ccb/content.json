{"Id":726705,"Title":"老柏行","Dynasty":"清","Author":"吕师濂","Context":"太华之柏高十丈，我来避暑坐相向。骨硬皮坚势矗天，何异杰士老益壮。依崖逼水郁如轮，一枝斜放惊心魂。初疑绿凤衔花舞，再怪苍龙挟雨喷。天之产物各有说，柏也槎丫耐冰雪。不同桃柳斗先春，爱与松筠敦晚节。闻尔植自沐黔宁，雅共衣冠际太平。叶上常呈甘露瑞，枝头曾见彩云生。半壁河山盟带砺，家家歌舞风前醉。雨旸时若燥湿宜，草木都沾天子惠。从经兵燹变风雷，琪树琼葩付劫灰。婆娑翠色还我恙，惹我灵光鲁殿哀。昔日孔明庙前有，杜陵野老悲歌久。今朝何事到山中，逢尔如逢岁寒友。要知造化岂敢私，栋梁之用须待时。翻愁材大人偏弃，借问工师知不知。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"1376bb1b2cd2007b893e934c20e47ccb","Step":0,"Verses":[{"Id":5334250,"Sentence":"天之产物各有说，柏也槎丫耐冰雪。","Rank":0,"PoetryId":null,"Pinyin":"tiān zhī chǎn wù gě yǒu shuì ，bǎi yě chá yā nài bīng xuě ","Tag":null,"Explanation":null,"English":null,"Sort":4,"Dynasty":"清"},{"Id":5334251,"Sentence":"不同桃柳斗先春，爱与松筠敦晚节。","Rank":0,"PoetryId":null,"Pinyin":"bú tóng táo liu dǒu xiān chūn ，ài yú sōng jūn duì wǎn jiē ","Tag":null,"Explanation":null,"English":null,"Sort":5,"Dynasty":"清"},{"Id":5334246,"Sentence":"太华之柏高十丈，我来避暑坐相向。","Rank":0,"PoetryId":null,"Pinyin":"tài huā zhī bǎi gāo shǐ zhàng ，wǒ lái bì shǔ zuò xiāng xiàng ","Tag":null,"Explanation":null,"English":null,"Sort":0,"Dynasty":"清"},{"Id":5334247,"Sentence":"骨硬皮坚势矗天，何异杰士老益壮。","Rank":0,"PoetryId":null,"Pinyin":"gū yìng pǐ jiān shì chù tiān ，hé yì jié shì lǎo yì zhuàng ","Tag":null,"Explanation":null,"English":null,"Sort":1,"Dynasty":"清"},{"Id":5334248,"Sentence":"依崖逼水郁如轮，一枝斜放惊心魂。","Rank":0,"PoetryId":null,"Pinyin":"yī yá bī shui yù rú lún ，yī zhī xié fàng jīng xīn hún ","Tag":null,"Explanation":null,"English":null,"Sort":2,"Dynasty":"清"},{"Id":5334249,"Sentence":"初疑绿凤衔花舞，再怪苍龙挟雨喷。","Rank":0,"PoetryId":null,"Pinyin":"chū yǐ lù fèng xián huā wǔ ，zài guài cāng lóng jiā yǔ pēn ","Tag":null,"Explanation":null,"English":null,"Sort":3,"Dynasty":"清"},{"Id":5334252,"Sentence":"闻尔植自沐黔宁，雅共衣冠际太平。","Rank":0,"PoetryId":null,"Pinyin":"wén ěr zhǐ zì mù qián nǐng ，yā gōng yī guān jì tài pǐng ","Tag":null,"Explanation":null,"English":null,"Sort":6,"Dynasty":"清"},{"Id":5334253,"Sentence":"叶上常呈甘露瑞，枝头曾见彩云生。","Rank":0,"PoetryId":null,"Pinyin":"xié shǎng cháng chéng gān lòu ruì ，zhī tóu céng jiàn cǎi yún shēng ","Tag":null,"Explanation":null,"English":null,"Sort":7,"Dynasty":"清"},{"Id":5334254,"Sentence":"半壁河山盟带砺，家家歌舞风前醉。","Rank":0,"PoetryId":null,"Pinyin":"bàn bì hé shān méng dài lì ，gū gū gē wǔ fēng qián zuì ","Tag":null,"Explanation":null,"English":null,"Sort":8,"Dynasty":"清"},{"Id":5334255,"Sentence":"雨旸时若燥湿宜，草木都沾天子惠。","Rank":0,"PoetryId":null,"Pinyin":"yǔ yáng shǐ rě zào shī yǐ ，cǎo mù dōu zhān tiān zi huì ","Tag":null,"Explanation":null,"English":null,"Sort":9,"Dynasty":"清"},{"Id":5334256,"Sentence":"从经兵燹变风雷，琪树琼葩付劫灰。","Rank":0,"PoetryId":null,"Pinyin":"cóng jīng bīng xiǎn biàn fēng léi ，qǐ shù qióng pā fù jié huī ","Tag":null,"Explanation":null,"English":null,"Sort":10,"Dynasty":"清"},{"Id":5334257,"Sentence":"婆娑翠色还我恙，惹我灵光鲁殿哀。","Rank":0,"PoetryId":null,"Pinyin":"pó suō cuì sè hái wǒ yàng ，rě wǒ lǐng guāng lǔ diàn āi ","Tag":null,"Explanation":null,"English":null,"Sort":11,"Dynasty":"清"},{"Id":5334258,"Sentence":"昔日孔明庙前有，杜陵野老悲歌久。","Rank":0,"PoetryId":null,"Pinyin":"xī rì kǒng mǐng miào qián yǒu ，dù lǐng yě lǎo bēi gē jiu ","Tag":null,"Explanation":null,"English":null,"Sort":12,"Dynasty":"清"},{"Id":5334259,"Sentence":"今朝何事到山中，逢尔如逢岁寒友。","Rank":0,"PoetryId":null,"Pinyin":"jīn cháo hé shì dào shān zhōng ，féng ěr rú féng suì hán yǒu ","Tag":null,"Explanation":null,"English":null,"Sort":13,"Dynasty":"清"},{"Id":5334260,"Sentence":"要知造化岂敢私，栋梁之用须待时。","Rank":0,"PoetryId":null,"Pinyin":"yāo zhī zào huā qi gǎn sī ，dòng liáng zhī yòng xū dāi shǐ ","Tag":null,"Explanation":null,"English":null,"Sort":14,"Dynasty":"清"},{"Id":5334261,"Sentence":"翻愁材大人偏弃，借问工师知不知。","Rank":0,"PoetryId":null,"Pinyin":"fān chóu cái dà rén piān qì ，jiè wèn gōng shī zhī bú zhī ","Tag":null,"Explanation":null,"English":null,"Sort":15,"Dynasty":"清"}]}