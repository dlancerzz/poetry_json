{"Id":808610,"Title":"张仲甫舍人闻余改役东河以诗志喜因叠寄谢武林诸君韵答之二首","Dynasty":"清","Author":"林则徐","Context":"一舸浮江木叶秋，传闻飞鹊过扬州。自羞东嶂难为役，漫笑西行不到头。供奉更吟中道放，杜陵犹想及关愁。故人喜意看先到，高唱君家八咏楼。尺书来讯汴堤秋，叹息滔滔注六州。鸿雁哀声流野外，鱼龙骄舞到城头。谁输决塞宣房费，况值军储仰屋愁。江海澄清定何日，忧时频倚仲宣楼。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"30e2aea2b4979122b14e33686619406e","Step":0,"Verses":[{"Id":5321383,"Sentence":"一舸浮江木叶秋，传闻飞鹊过扬州。","Rank":0,"PoetryId":null,"Pinyin":"yī gě fú jiāng mù xié qīu ，chuán wén fēi què guō yáng zhōu ","Tag":null,"Explanation":null,"English":null,"Sort":0,"Dynasty":"清"},{"Id":5321384,"Sentence":"自羞东嶂难为役，漫笑西行不到头。","Rank":0,"PoetryId":null,"Pinyin":"zì xīu dōng zhàng nán wéi yì ，màn xiào xī háng bú dào tóu ","Tag":null,"Explanation":null,"English":null,"Sort":1,"Dynasty":"清"},{"Id":5321385,"Sentence":"供奉更吟中道放，杜陵犹想及关愁。","Rank":0,"PoetryId":null,"Pinyin":"gōng fèng gēng yǐn zhōng dāo fàng ，dù lǐng yóu xiǎng jǐ guān chóu ","Tag":null,"Explanation":null,"English":null,"Sort":2,"Dynasty":"清"},{"Id":5321386,"Sentence":"故人喜意看先到，高唱君家八咏楼。","Rank":0,"PoetryId":null,"Pinyin":"gù rén xi yì kān xiān dào ，gāo chàng jūn gū bā yǒng lóu ","Tag":null,"Explanation":null,"English":null,"Sort":3,"Dynasty":"清"},{"Id":5321387,"Sentence":"尺书来讯汴堤秋，叹息滔滔注六州。","Rank":0,"PoetryId":null,"Pinyin":"chě shū lái xùn biàn dī qīu ，tàn xī tāo tāo zhù lìu zhōu ","Tag":null,"Explanation":null,"English":null,"Sort":4,"Dynasty":"清"},{"Id":5321388,"Sentence":"鸿雁哀声流野外，鱼龙骄舞到城头。","Rank":0,"PoetryId":null,"Pinyin":"hóng yàn āi shēng lǐu yě wài ，yú lóng jiāo wǔ dào chéng tóu ","Tag":null,"Explanation":null,"English":null,"Sort":5,"Dynasty":"清"},{"Id":5321389,"Sentence":"谁输决塞宣房费，况值军储仰屋愁。","Rank":0,"PoetryId":null,"Pinyin":"shéi shū jué sāi xuān fáng fèi ，kuàng zhǐ jūn chǔ yǎng wū chóu ","Tag":null,"Explanation":null,"English":null,"Sort":6,"Dynasty":"清"},{"Id":5321390,"Sentence":"江海澄清定何日，忧时频倚仲宣楼。","Rank":0,"PoetryId":null,"Pinyin":"jiāng hǎi chéng qīng dìng hé rì ，yōu shǐ pǐn yi zhòng xuān lóu ","Tag":null,"Explanation":null,"English":null,"Sort":7,"Dynasty":"清"}]}