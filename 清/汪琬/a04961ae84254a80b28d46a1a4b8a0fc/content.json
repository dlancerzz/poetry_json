{"Id":716587,"Title":"有客言黄鱼事纪之","Dynasty":"清","Author":"汪琬","Context":"三吴五月炎蒸初，楝树著雨花扶疏。此时黄鱼最称美，风味绝胜长桥鲈。忆昔东南全盛馀，海舶衔尾张网?。公然满载返吴市，市中杂遝欢担夫。柳条贯鳃冰贮腹，数尾仅直千青蚨。豪门膳宰善烹治，剂以醯酱芼笋蔬。芳鲜顿觉溢几案，主宾下箸争欢呼。自从洲岛阻兵燹，鲸鲵窜逸稽天诛。诏书尺一禁航海，渔师安敢帆扬蒲？蛤蜊海母尚难致，况望此鱼供客需！老饕虽患食指动，畏触禁令生他虞。吴侬日夕叹且吁，有司束湿严锱铢。何当小丑就拘执，舳舻往返如通衢。䞟趠风中贩鲜至，此鱼复得登庖厨。吾侪口腹讵足挍，但愿海晏波涛除。庙堂日俟羽书捷，戈船诸将今何如？","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a04961ae84254a80b28d46a1a4b8a0fc","Step":0,"Verses":[{"Id":5459340,"Sentence":"柳条贯鳃冰贮腹，数尾仅直千青蚨。","Rank":0,"PoetryId":null,"Pinyin":"liu tiáo guàn sāi bīng zhù fù ，shǔ wěi jin zhǐ qiān qīng fú ","Tag":null,"Explanation":null,"English":null,"Sort":4,"Dynasty":"清"},{"Id":5459336,"Sentence":"三吴五月炎蒸初，楝树著雨花扶疏。","Rank":0,"PoetryId":null,"Pinyin":"sān wú wǔ yuè yán zhēng chū ，liàn shù 著yǔ huā fú shū ","Tag":null,"Explanation":null,"English":null,"Sort":0,"Dynasty":"清"},{"Id":5459337,"Sentence":"此时黄鱼最称美，风味绝胜长桥鲈。","Rank":0,"PoetryId":null,"Pinyin":"ci shǐ huáng yú zuì chèn měi ，fēng wèi jué shēng cháng qiáo lú ","Tag":null,"Explanation":null,"English":null,"Sort":1,"Dynasty":"清"},{"Id":5459338,"Sentence":"忆昔东南全盛馀，海舶衔尾张网?。","Rank":0,"PoetryId":null,"Pinyin":"yì xī dōng nā quán chéng yú ，hǎi bó xián wěi zhāng wǎng ?","Tag":null,"Explanation":null,"English":null,"Sort":2,"Dynasty":"清"},{"Id":5459339,"Sentence":"公然满载返吴市，市中杂遝欢担夫。","Rank":0,"PoetryId":null,"Pinyin":"gōng rán mǎn zǎi fǎn wú shì ，shì zhōng zá tà huān dān fū ","Tag":null,"Explanation":null,"English":null,"Sort":3,"Dynasty":"清"},{"Id":5459341,"Sentence":"豪门膳宰善烹治，剂以醯酱芼笋蔬。","Rank":0,"PoetryId":null,"Pinyin":"háo mén shàn zǎi shàn pēng zhì ，jì yi xī jiàng mào sǔn shū ","Tag":null,"Explanation":null,"English":null,"Sort":5,"Dynasty":"清"},{"Id":5459342,"Sentence":"芳鲜顿觉溢几案，主宾下箸争欢呼。","Rank":0,"PoetryId":null,"Pinyin":"fāng xiān dú jiào yì jī àn ，zhǔ bīn xià zhù zhēng huān hū ","Tag":null,"Explanation":null,"English":null,"Sort":6,"Dynasty":"清"},{"Id":5459343,"Sentence":"自从洲岛阻兵燹，鲸鲵窜逸稽天诛。","Rank":0,"PoetryId":null,"Pinyin":"zì cóng zhōu dǎo zǔ bīng xiǎn ，jīng nǐ cuàn yì jī tiān zhū ","Tag":null,"Explanation":null,"English":null,"Sort":7,"Dynasty":"清"},{"Id":5459344,"Sentence":"诏书尺一禁航海，渔师安敢帆扬蒲？","Rank":0,"PoetryId":null,"Pinyin":"zhào shū chě yī jīn háng hǎi ，yú shī ān gǎn fān yáng pú ","Tag":null,"Explanation":null,"English":null,"Sort":8,"Dynasty":"清"},{"Id":5459345,"Sentence":"蛤蜊海母尚难致，况望此鱼供客需！","Rank":0,"PoetryId":null,"Pinyin":"gé lǐ hǎi mǔ shàng nán zhì ，kuàng wàng ci yú gōng kè xū ","Tag":null,"Explanation":null,"English":null,"Sort":9,"Dynasty":"清"},{"Id":5459346,"Sentence":"老饕虽患食指动，畏触禁令生他虞。","Rank":0,"PoetryId":null,"Pinyin":"lǎo tāo suī huàn shǐ zhi dòng ，wèi chù jīn ling shēng tā yú ","Tag":null,"Explanation":null,"English":null,"Sort":10,"Dynasty":"清"},{"Id":5459347,"Sentence":"吴侬日夕叹且吁，有司束湿严锱铢。","Rank":0,"PoetryId":null,"Pinyin":"wú nóng rì xī tàn jū xū ，yǒu sī shù shī yán zī zhū ","Tag":null,"Explanation":null,"English":null,"Sort":11,"Dynasty":"清"},{"Id":5459348,"Sentence":"何当小丑就拘执，舳舻往返如通衢。","Rank":0,"PoetryId":null,"Pinyin":"hé dāng xiǎo chǒu jìu jū zhǐ ，zhú lú wǎng fǎn rú tōng qú ","Tag":null,"Explanation":null,"English":null,"Sort":12,"Dynasty":"清"},{"Id":5459349,"Sentence":"䞟趠风中贩鲜至，此鱼复得登庖厨。","Rank":0,"PoetryId":null,"Pinyin":"䞟chào fēng zhōng fàn xiān zhì ，ci yú fù dé dēng páo chú ","Tag":null,"Explanation":null,"English":null,"Sort":13,"Dynasty":"清"},{"Id":5459350,"Sentence":"吾侪口腹讵足挍，但愿海晏波涛除。","Rank":0,"PoetryId":null,"Pinyin":"wú chái kǒu fù jù zú jiāo ，dàn yuàn hǎi yàn bō tāo chú ","Tag":null,"Explanation":null,"English":null,"Sort":14,"Dynasty":"清"},{"Id":5459351,"Sentence":"庙堂日俟羽书捷，戈船诸将今何如？","Rank":0,"PoetryId":null,"Pinyin":"miào táng rì qǐ yǔ shū jié ，gē chuán zhū jiāng jīn hé rú ","Tag":null,"Explanation":null,"English":null,"Sort":15,"Dynasty":"清"}]}