{"Id":729979,"Title":"吴公绅索洞庭游稿赋此寄之","Dynasty":"清","Author":"汪琬","Context":"平生爱山看不足，支颐远望西山麓。今年身似不羁鹤，竟理飞帆挈行襆。山中佳处推石公，俯视群峰皆婢仆。怪奇自是惊心魂，秀丽真能扑眉目。橘林璀灿步障锦，云峦宛转屏风绿。天风不起镜流平，展尽生绡三百幅。老僧知我非生人，炒栗煮茶频见肃。枇杷花开雪满路，点缀衣巾犹馥馥。危桥夭矫曲洞幽，别束行縢恣探逐。洞里仙人不我瞋，遍启窗棂驱蝙蝠。数堆石髓堪采吃，味美胜餐玄圃玉。从今解笑嵇叔夜，俗骨尘缘无此福。归来恍惚梦中游，欲记旋忘什五六。明春约君共长往，拂石更题招隐曲。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"55ef5dc2da646be035aad3a91d490b2e","Step":0,"Verses":[{"Id":5551811,"Sentence":"老僧知我非生人，炒栗煮茶频见肃。","Rank":0,"PoetryId":null,"Pinyin":"lǎo sēng zhī wǒ fēi shēng rén ，chǎo lì zhǔ chá pǐn jiàn sù ","Tag":null,"Explanation":null,"English":null,"Sort":6,"Dynasty":"清"},{"Id":5551815,"Sentence":"数堆石髓堪采吃，味美胜餐玄圃玉。","Rank":0,"PoetryId":null,"Pinyin":"shǔ duī dàn sui kān cǎi chī ，wèi měi shēng cān xuán pǔ yù ","Tag":null,"Explanation":null,"English":null,"Sort":10,"Dynasty":"清"},{"Id":5551805,"Sentence":"平生爱山看不足，支颐远望西山麓。","Rank":0,"PoetryId":null,"Pinyin":"pǐng shēng ài shān kān bú zú ，zhī yǐ yuǎn wàng xī shān lù ","Tag":null,"Explanation":null,"English":null,"Sort":0,"Dynasty":"清"},{"Id":5551806,"Sentence":"今年身似不羁鹤，竟理飞帆挈行襆。","Rank":0,"PoetryId":null,"Pinyin":"jīn nián shēn shì bú jī hè ，jìng li fēi fān qiè háng fú ","Tag":null,"Explanation":null,"English":null,"Sort":1,"Dynasty":"清"},{"Id":5551807,"Sentence":"山中佳处推石公，俯视群峰皆婢仆。","Rank":0,"PoetryId":null,"Pinyin":"shān zhōng jiā chǔ tuī dàn gōng ，fǔ shì qún fēng jiē bì pū ","Tag":null,"Explanation":null,"English":null,"Sort":2,"Dynasty":"清"},{"Id":5551808,"Sentence":"怪奇自是惊心魂，秀丽真能扑眉目。","Rank":0,"PoetryId":null,"Pinyin":"guài jī zì shì jīng xīn hún ，xìu lǐ zhēn néng pū méi mù ","Tag":null,"Explanation":null,"English":null,"Sort":3,"Dynasty":"清"},{"Id":5551809,"Sentence":"橘林璀灿步障锦，云峦宛转屏风绿。","Rank":0,"PoetryId":null,"Pinyin":"jú lǐn cui càn bù zhàng jin ，yún luán wǎn zhuǎi bīng fēng lù ","Tag":null,"Explanation":null,"English":null,"Sort":4,"Dynasty":"清"},{"Id":5551810,"Sentence":"天风不起镜流平，展尽生绡三百幅。","Rank":0,"PoetryId":null,"Pinyin":"tiān fēng bú qi jìng lǐu pǐng ，zhǎn jin shēng xiāo sān bǎi fú ","Tag":null,"Explanation":null,"English":null,"Sort":5,"Dynasty":"清"},{"Id":5551812,"Sentence":"枇杷花开雪满路，点缀衣巾犹馥馥。","Rank":0,"PoetryId":null,"Pinyin":"pǐ pá huā kāi xuě mǎn lù ，diǎn chuò yī jīn yóu fù fù ","Tag":null,"Explanation":null,"English":null,"Sort":7,"Dynasty":"清"},{"Id":5551813,"Sentence":"危桥夭矫曲洞幽，别束行縢恣探逐。","Rank":0,"PoetryId":null,"Pinyin":"wēi qiáo wāi jiáo qū dòng yōu ，bié shù háng téng zì tàn zhú ","Tag":null,"Explanation":null,"English":null,"Sort":8,"Dynasty":"清"},{"Id":5551814,"Sentence":"洞里仙人不我瞋，遍启窗棂驱蝙蝠。","Rank":0,"PoetryId":null,"Pinyin":"dòng li xiān rén bú wǒ chēn ，biàn qi chuāng lǐng qū biān fú ","Tag":null,"Explanation":null,"English":null,"Sort":9,"Dynasty":"清"},{"Id":5551816,"Sentence":"从今解笑嵇叔夜，俗骨尘缘无此福。","Rank":0,"PoetryId":null,"Pinyin":"cóng jīn jiě xiào jī shū yè ，sú gū chén yuán mó ci fú ","Tag":null,"Explanation":null,"English":null,"Sort":11,"Dynasty":"清"},{"Id":5551817,"Sentence":"归来恍惚梦中游，欲记旋忘什五六。","Rank":0,"PoetryId":null,"Pinyin":"guī lái huǎng hū mèng zhōng yóu ，yù jì xuán wàng shén wǔ lìu ","Tag":null,"Explanation":null,"English":null,"Sort":12,"Dynasty":"清"},{"Id":5551818,"Sentence":"明春约君共长往，拂石更题招隐曲。","Rank":0,"PoetryId":null,"Pinyin":"mǐng chūn yāo jūn gōng cháng wǎng ，bì dàn gēng tǐ qiáo yin qū ","Tag":null,"Explanation":null,"English":null,"Sort":13,"Dynasty":"清"}]}