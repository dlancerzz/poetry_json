{"Id":725968,"Title":"赵孝子歌","Dynasty":"清","Author":"孙枝蔚","Context":"崇祯五年季冬夜，贼满山西武乡野。悲风愁云动千里，杀人之父城门下。念贼彼亦人之子，不肯容人代父死。归语我友及里中儿，父仇不报，子活何为，愿假我斧，我必击之。月黑鸡鸣，事不可迟。亲族向前相泣语，百万骑中贼何处。此贼胸前挂铜牌，此贼秣马在庭阶。诸君且勿劝我住，我当畏圣贤，不畏虎与豺。皇天怜孝复怜勇，须臾贼死不旋踵。一贼既倒群贼惊，此儿何姓复何名。自言身是赵庭举，吾奏上帝当歼汝，汝曹不孝复不忠。朝廷恩泽二百六七十年中，何忍负之弯汝弓，况复孤人之子烹人翁。骂毕投井井无水，七尺吾当全归耳。至今山西武乡人，百里负米养其亲。不见前村赵孝子，聂政荆轲安足拟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a4b1fcd7e07607509e433c259a0bd7c6","Step":0,"Verses":[{"Id":5915019,"Sentence":"崇祯五年季冬夜，贼满山西武乡野。","Rank":0,"PoetryId":null,"Pinyin":"chóng zhēn wǔ nián jì dōng yè ，zéi mǎn shān xī wǔ xiāng yě ","Tag":null,"Explanation":null,"English":null,"Sort":0,"Dynasty":"清"},{"Id":5915020,"Sentence":"悲风愁云动千里，杀人之父城门下。","Rank":0,"PoetryId":null,"Pinyin":"bēi fēng chóu yún dòng qiān li ，shā rén zhī fǔ chéng mén xià ","Tag":null,"Explanation":null,"English":null,"Sort":1,"Dynasty":"清"},{"Id":5915021,"Sentence":"念贼彼亦人之子，不肯容人代父死。","Rank":0,"PoetryId":null,"Pinyin":"niàn zéi bi yì rén zhī zi ，bú kěn róng rén dài fǔ si ","Tag":null,"Explanation":null,"English":null,"Sort":2,"Dynasty":"清"},{"Id":5915022,"Sentence":"归语我友及里中儿，父仇不报，子活何为，愿假我斧，我必击之。","Rank":0,"PoetryId":null,"Pinyin":"guī yǔ wǒ yǒu jǐ li zhōng ér ，fǔ chóu bú bào ，zi huó hé wéi ，yuàn jiǎ wǒ fǔ ，wǒ bì jī zhī ","Tag":null,"Explanation":null,"English":null,"Sort":3,"Dynasty":"清"},{"Id":5915023,"Sentence":"月黑鸡鸣，事不可迟。","Rank":0,"PoetryId":null,"Pinyin":"yuè hēi jī mǐng ，shì bú kě chǐ ","Tag":null,"Explanation":null,"English":null,"Sort":4,"Dynasty":"清"},{"Id":5915024,"Sentence":"亲族向前相泣语，百万骑中贼何处。","Rank":0,"PoetryId":null,"Pinyin":"qīn zú xiàng qián xiāng qì yǔ ，bǎi mò jì zhōng zéi hé chǔ ","Tag":null,"Explanation":null,"English":null,"Sort":5,"Dynasty":"清"},{"Id":5915025,"Sentence":"此贼胸前挂铜牌，此贼秣马在庭阶。","Rank":0,"PoetryId":null,"Pinyin":"ci zéi xiōng qián guà tóng pái ，ci zéi mò mǎ zài tǐng jiē ","Tag":null,"Explanation":null,"English":null,"Sort":6,"Dynasty":"清"},{"Id":5915026,"Sentence":"诸君且勿劝我住，我当畏圣贤，不畏虎与豺。","Rank":0,"PoetryId":null,"Pinyin":"zhū jūn jū wù quàn wǒ zhù ，wǒ dāng wèi shèng xián ，bú wèi hū yú chái ","Tag":null,"Explanation":null,"English":null,"Sort":7,"Dynasty":"清"},{"Id":5915027,"Sentence":"皇天怜孝复怜勇，须臾贼死不旋踵。","Rank":0,"PoetryId":null,"Pinyin":"huáng tiān lián xiào fù lián yǒng ，xū yú zéi si bú xuán zhǒng ","Tag":null,"Explanation":null,"English":null,"Sort":8,"Dynasty":"清"},{"Id":5915028,"Sentence":"一贼既倒群贼惊，此儿何姓复何名。","Rank":0,"PoetryId":null,"Pinyin":"yī zéi jì dǎo qún zéi jīng ，ci ér hé xìng fù hé mǐng ","Tag":null,"Explanation":null,"English":null,"Sort":9,"Dynasty":"清"},{"Id":5915029,"Sentence":"自言身是赵庭举，吾奏上帝当歼汝，汝曹不孝复不忠。","Rank":0,"PoetryId":null,"Pinyin":"zì yán shēn shì zhào tǐng jǔ ，wú zòu shǎng dì dāng jiān rǔ ，rǔ cáo bú xiào fù bú zhōng ","Tag":null,"Explanation":null,"English":null,"Sort":10,"Dynasty":"清"},{"Id":5915030,"Sentence":"朝廷恩泽二百六七十年中，何忍负之弯汝弓，况复孤人之子烹人翁。","Rank":0,"PoetryId":null,"Pinyin":"cháo tǐng ēn zé èr bǎi lìu qī shǐ nián zhōng ，hé rěn fù zhī wān rǔ gōng ，kuàng fù gū rén zhī zi pēng rén wēng ","Tag":null,"Explanation":null,"English":null,"Sort":11,"Dynasty":"清"},{"Id":5915031,"Sentence":"骂毕投井井无水，七尺吾当全归耳。","Rank":0,"PoetryId":null,"Pinyin":"mà bì tóu jing jing mó shui ，qī chě wú dāng quán guī ěr ","Tag":null,"Explanation":null,"English":null,"Sort":12,"Dynasty":"清"},{"Id":5915032,"Sentence":"至今山西武乡人，百里负米养其亲。","Rank":0,"PoetryId":null,"Pinyin":"zhì jīn shān xī wǔ xiāng rén ，bǎi li fù mi yǎng jī qīn ","Tag":null,"Explanation":null,"English":null,"Sort":13,"Dynasty":"清"},{"Id":5915033,"Sentence":"不见前村赵孝子，聂政荆轲安足拟。","Rank":0,"PoetryId":null,"Pinyin":"bú jiàn qián cūn zhào xiào zi ，niè zhèng jīng kē ān zú ni ","Tag":null,"Explanation":null,"English":null,"Sort":14,"Dynasty":"清"}]}