{"Id":807139,"Title":"杂兴","Dynasty":"清","Author":"张廷玉","Context":"月亏方就盈，阳尽斯来复。静观天地机，回旋似轮轴。盛满易为灾，谦冲恒受福。所以贤哲流，秉心若虚谷。名高气益卑，位显心弥肃。大智询刍荛，殊勋谢舆服。常思重载车，不为再实木。以兹保初终，何忧易倾覆。吾愿读书人，休同晏子仆。我闻昔人言，苛政猛如虎。又诵《魏风》篇，硕鼠况贪取。嗟哉牧民人，煌煌绾圭组。乃以父母称，而为众所苦。驺虞有仁心，麟趾中规矩。蔼然太和气，千载如可睹。君子慎所择，休与毒兽伍。飘风不终朝，骤雨不终日。三复老子言，可知立身术。譬彼草木微，春华秋始实。气候苟不完，累累安可必。寄语功名人，进取休太疾。早荣亦早枯，易得还易失。默识乘除机，处满须防溢。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d09b3f35ce27ff6b7ff6e164de0e99ae","Step":0,"Verses":[{"Id":5664455,"Sentence":"月亏方就盈，阳尽斯来复。","Rank":0,"PoetryId":null,"Pinyin":"yuè kuī fāng jìu yīng ，yáng jin sī lái fù ","Tag":null,"Explanation":null,"English":null,"Sort":0,"Dynasty":"清"},{"Id":5664456,"Sentence":"静观天地机，回旋似轮轴。","Rank":0,"PoetryId":null,"Pinyin":"jìng guān tiān 地jī ，huǐ xuán shì lún zhóu ","Tag":null,"Explanation":null,"English":null,"Sort":1,"Dynasty":"清"},{"Id":5664457,"Sentence":"盛满易为灾，谦冲恒受福。","Rank":0,"PoetryId":null,"Pinyin":"chéng mǎn yì wéi zāi ，qiān chōng héng shòu fú ","Tag":null,"Explanation":null,"English":null,"Sort":2,"Dynasty":"清"},{"Id":5664458,"Sentence":"所以贤哲流，秉心若虚谷。","Rank":0,"PoetryId":null,"Pinyin":"suǒ yi xián zhé lǐu ，bing xīn rě xū gǔ ","Tag":null,"Explanation":null,"English":null,"Sort":3,"Dynasty":"清"},{"Id":5664459,"Sentence":"名高气益卑，位显心弥肃。","Rank":0,"PoetryId":null,"Pinyin":"mǐng gāo qì yì bēi ，wèi xiǎn xīn mǐ sù ","Tag":null,"Explanation":null,"English":null,"Sort":4,"Dynasty":"清"},{"Id":5664460,"Sentence":"大智询刍荛，殊勋谢舆服。","Rank":0,"PoetryId":null,"Pinyin":"dà zhì xún chú ráo ，shū xūn xiè yú fú ","Tag":null,"Explanation":null,"English":null,"Sort":5,"Dynasty":"清"},{"Id":5664461,"Sentence":"常思重载车，不为再实木。","Rank":0,"PoetryId":null,"Pinyin":"cháng sāi chóng zǎi chē ，bú wéi zài shǐ mù ","Tag":null,"Explanation":null,"English":null,"Sort":6,"Dynasty":"清"},{"Id":5664462,"Sentence":"以兹保初终，何忧易倾覆。","Rank":0,"PoetryId":null,"Pinyin":"yi cǐ bǎo chū zhōng ，hé yōu yì qīng fù ","Tag":null,"Explanation":null,"English":null,"Sort":7,"Dynasty":"清"},{"Id":5664463,"Sentence":"吾愿读书人，休同晏子仆。","Rank":0,"PoetryId":null,"Pinyin":"wú yuàn dòu shū rén ，xīu tóng yàn zi pū ","Tag":null,"Explanation":null,"English":null,"Sort":8,"Dynasty":"清"},{"Id":5664464,"Sentence":"我闻昔人言，苛政猛如虎。","Rank":0,"PoetryId":null,"Pinyin":"wǒ wén xī rén yán ，kē zhèng měng rú hū ","Tag":null,"Explanation":null,"English":null,"Sort":9,"Dynasty":"清"},{"Id":5664465,"Sentence":"又诵《魏风》篇，硕鼠况贪取。","Rank":0,"PoetryId":null,"Pinyin":"yòu sòng 《wèi fēng 》piān ，shuò shǔ kuàng tān qǔ ","Tag":null,"Explanation":null,"English":null,"Sort":10,"Dynasty":"清"},{"Id":5664466,"Sentence":"嗟哉牧民人，煌煌绾圭组。","Rank":0,"PoetryId":null,"Pinyin":"jiē zāi mù mǐn rén ，huāng huāng wǎn guī zǔ ","Tag":null,"Explanation":null,"English":null,"Sort":11,"Dynasty":"清"},{"Id":5664467,"Sentence":"乃以父母称，而为众所苦。","Rank":0,"PoetryId":null,"Pinyin":"nǎi yi fǔ mǔ chèn ，ér wéi zhòng suǒ kǔ ","Tag":null,"Explanation":null,"English":null,"Sort":12,"Dynasty":"清"},{"Id":5664468,"Sentence":"驺虞有仁心，麟趾中规矩。","Rank":0,"PoetryId":null,"Pinyin":"zōu yú yǒu rén xīn ，lǐn zhi zhōng guī jǔ ","Tag":null,"Explanation":null,"English":null,"Sort":13,"Dynasty":"清"},{"Id":5664469,"Sentence":"蔼然太和气，千载如可睹。","Rank":0,"PoetryId":null,"Pinyin":"ǎi rán tài hé qì ，qiān zǎi rú kě dǔ ","Tag":null,"Explanation":null,"English":null,"Sort":14,"Dynasty":"清"},{"Id":5664470,"Sentence":"君子慎所择，休与毒兽伍。","Rank":0,"PoetryId":null,"Pinyin":"jūn zi shèn suǒ zé ，xīu yú dú shòu wǔ ","Tag":null,"Explanation":null,"English":null,"Sort":15,"Dynasty":"清"},{"Id":5664471,"Sentence":"飘风不终朝，骤雨不终日。","Rank":0,"PoetryId":null,"Pinyin":"piāo fēng bú zhōng cháo ，zhòu yǔ bú zhōng rì ","Tag":null,"Explanation":null,"English":null,"Sort":16,"Dynasty":"清"},{"Id":5664472,"Sentence":"三复老子言，可知立身术。","Rank":0,"PoetryId":null,"Pinyin":"sān fù lǎo zi yán ，kě zhī lì shēn shù ","Tag":null,"Explanation":null,"English":null,"Sort":17,"Dynasty":"清"},{"Id":5664473,"Sentence":"譬彼草木微，春华秋始实。","Rank":0,"PoetryId":null,"Pinyin":"pì bi cǎo mù wēi ，chūn huā qīu shi shǐ ","Tag":null,"Explanation":null,"English":null,"Sort":18,"Dynasty":"清"},{"Id":5664474,"Sentence":"气候苟不完，累累安可必。","Rank":0,"PoetryId":null,"Pinyin":"qì hòu gǒu bú wán ，léi léi ān kě bì ","Tag":null,"Explanation":null,"English":null,"Sort":19,"Dynasty":"清"},{"Id":5664475,"Sentence":"寄语功名人，进取休太疾。","Rank":0,"PoetryId":null,"Pinyin":"jì yǔ gōng mǐng rén ，jìn qǔ xīu tài jǐ ","Tag":null,"Explanation":null,"English":null,"Sort":20,"Dynasty":"清"},{"Id":5664476,"Sentence":"早荣亦早枯，易得还易失。","Rank":0,"PoetryId":null,"Pinyin":"zǎo róng yì zǎo kū ，yì dé hái yì shī ","Tag":null,"Explanation":null,"English":null,"Sort":21,"Dynasty":"清"},{"Id":5664477,"Sentence":"默识乘除机，处满须防溢。","Rank":0,"PoetryId":null,"Pinyin":"mò shǐ chéng chú jī ，chǔ mǎn xū fáng yì ","Tag":null,"Explanation":null,"English":null,"Sort":22,"Dynasty":"清"}]}