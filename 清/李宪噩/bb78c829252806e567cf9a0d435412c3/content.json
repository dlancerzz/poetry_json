{"Id":781511,"Title":"郭里南太守见过，即送往兰州","Dynasty":"清","Author":"李宪噩","Context":"忆我悬弧辰，祝念在四方。读书缅往迹，壮志常慨慷。无由致身远，空负七尺长。里井闲岁月，奄忽四十霜。故人帝都来，舆马惊村庄。昔为同学友，今佩太守章。别离二十载，遍游雍与梁。屡嗟蜀相功，几回吊秦皇。朝当出玉门，熊首指敦煌。逝将从子去，行行至洛阳。逶迤过商山，遂经渭水旁。渭水绕长安，自昔争名场。所求如未遂，贤达亦感伤。感伤可奈何，绝塞观大荒。单于遗垒在，瀚海何茫茫。遐览一挥涕，沈抱庶可扬？负疴不获俱，坐令悲穷乡。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bb78c829252806e567cf9a0d435412c3","Step":0,"Verses":[{"Id":6090372,"Sentence":"忆我悬弧辰，祝念在四方。","Rank":0,"PoetryId":null,"Pinyin":"yì wǒ xuán hú chén ，zhù niàn zài sì fāng ","Tag":null,"Explanation":null,"English":null,"Sort":0,"Dynasty":"清"},{"Id":6090373,"Sentence":"读书缅往迹，壮志常慨慷。","Rank":0,"PoetryId":null,"Pinyin":"dòu shū miǎn wǎng jì ，zhuàng zhì cháng kǎi kāng ","Tag":null,"Explanation":null,"English":null,"Sort":1,"Dynasty":"清"},{"Id":6090374,"Sentence":"无由致身远，空负七尺长。","Rank":0,"PoetryId":null,"Pinyin":"mó yóu zhì shēn yuǎn ，kōng fù qī chě cháng ","Tag":null,"Explanation":null,"English":null,"Sort":2,"Dynasty":"清"},{"Id":6090375,"Sentence":"里井闲岁月，奄忽四十霜。","Rank":0,"PoetryId":null,"Pinyin":"li jing xián suì yuè ，yǎn hū sì shǐ shuāng ","Tag":null,"Explanation":null,"English":null,"Sort":3,"Dynasty":"清"},{"Id":6090376,"Sentence":"故人帝都来，舆马惊村庄。","Rank":0,"PoetryId":null,"Pinyin":"gù rén dì dōu lái ，yú mǎ jīng cūn zhuāng ","Tag":null,"Explanation":null,"English":null,"Sort":4,"Dynasty":"清"},{"Id":6090377,"Sentence":"昔为同学友，今佩太守章。","Rank":0,"PoetryId":null,"Pinyin":"xī wéi tóng xué yǒu ，jīn pèi tài shǒu zhāng ","Tag":null,"Explanation":null,"English":null,"Sort":5,"Dynasty":"清"},{"Id":6090378,"Sentence":"别离二十载，遍游雍与梁。","Rank":0,"PoetryId":null,"Pinyin":"bié lǐ èr shǐ zǎi ，biàn yóu yōng yú liáng ","Tag":null,"Explanation":null,"English":null,"Sort":6,"Dynasty":"清"},{"Id":6090379,"Sentence":"屡嗟蜀相功，几回吊秦皇。","Rank":0,"PoetryId":null,"Pinyin":"lǚ jiē shǔ xiāng gōng ，jī huǐ diào qǐn huáng ","Tag":null,"Explanation":null,"English":null,"Sort":7,"Dynasty":"清"},{"Id":6090380,"Sentence":"朝当出玉门，熊首指敦煌。","Rank":0,"PoetryId":null,"Pinyin":"cháo dāng chū yù mén ，xióng shǒu zhi duì huāng ","Tag":null,"Explanation":null,"English":null,"Sort":8,"Dynasty":"清"},{"Id":6090381,"Sentence":"逝将从子去，行行至洛阳。","Rank":0,"PoetryId":null,"Pinyin":"shì jiāng cóng zi qù ，háng háng zhì luò yáng ","Tag":null,"Explanation":null,"English":null,"Sort":9,"Dynasty":"清"},{"Id":6090382,"Sentence":"逶迤过商山，遂经渭水旁。","Rank":0,"PoetryId":null,"Pinyin":"wēi yǐ guō shāng shān ，suǐ jīng wèi shui páng ","Tag":null,"Explanation":null,"English":null,"Sort":10,"Dynasty":"清"},{"Id":6090383,"Sentence":"渭水绕长安，自昔争名场。","Rank":0,"PoetryId":null,"Pinyin":"wèi shui rào cháng ān ，zì xī zhēng mǐng cháng ","Tag":null,"Explanation":null,"English":null,"Sort":11,"Dynasty":"清"},{"Id":6090384,"Sentence":"所求如未遂，贤达亦感伤。","Rank":0,"PoetryId":null,"Pinyin":"suǒ qǐu rú wèi suǐ ，xián dá yì gǎn shāng ","Tag":null,"Explanation":null,"English":null,"Sort":12,"Dynasty":"清"},{"Id":6090385,"Sentence":"感伤可奈何，绝塞观大荒。","Rank":0,"PoetryId":null,"Pinyin":"gǎn shāng kě nài hé ，jué sāi guān dà huāng ","Tag":null,"Explanation":null,"English":null,"Sort":13,"Dynasty":"清"},{"Id":6090386,"Sentence":"单于遗垒在，瀚海何茫茫。","Rank":0,"PoetryId":null,"Pinyin":"chán yú wèi lěi zài ，hàn hǎi hé māng māng ","Tag":null,"Explanation":null,"English":null,"Sort":14,"Dynasty":"清"},{"Id":6090387,"Sentence":"遐览一挥涕，沈抱庶可扬？","Rank":0,"PoetryId":null,"Pinyin":"xiá lǎn yī huī tì ，shěn bào shù kě yáng ","Tag":null,"Explanation":null,"English":null,"Sort":15,"Dynasty":"清"},{"Id":6090388,"Sentence":"负疴不获俱，坐令悲穷乡。","Rank":0,"PoetryId":null,"Pinyin":"fù kē bú huò jū ，zuò ling bēi qióng xiāng ","Tag":null,"Explanation":null,"English":null,"Sort":16,"Dynasty":"清"}]}