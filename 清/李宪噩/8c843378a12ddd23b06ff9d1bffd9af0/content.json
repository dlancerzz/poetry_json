{"Id":781614,"Title":"再过浯溪登峿台示闲云","Dynasty":"清","Author":"李宪噩","Context":"披寻爱名迹，登览及春晓。拾级陟台端，振衣出山杪。澄湘照初日，楚山正缭绕。已辞桂岭深，还望洞庭渺。临高一洒然，俯仰畅襟抱。前踪何蹙蹙，漫游但草草。方寸苟未广，近视亦难了。俗儒登泰山，岂复中原小？从知古贤达，常令胸次浩。与君游浯溪，慎莫羞元老。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"8c843378a12ddd23b06ff9d1bffd9af0","Step":0,"Verses":[{"Id":5583402,"Sentence":"披寻爱名迹，登览及春晓。","Rank":0,"PoetryId":null,"Pinyin":"pī xún ài mǐng jì ，dēng lǎn jǐ chūn xiǎo ","Tag":null,"Explanation":null,"English":null,"Sort":0,"Dynasty":"清"},{"Id":5583403,"Sentence":"拾级陟台端，振衣出山杪。","Rank":0,"PoetryId":null,"Pinyin":"shè jǐ zhì tāi duān ，zhèn yī chū shān miǎo ","Tag":null,"Explanation":null,"English":null,"Sort":1,"Dynasty":"清"},{"Id":5583404,"Sentence":"澄湘照初日，楚山正缭绕。","Rank":0,"PoetryId":null,"Pinyin":"chéng xiāng zhào chū rì ，chǔ shān zhēng liáo rào ","Tag":null,"Explanation":null,"English":null,"Sort":2,"Dynasty":"清"},{"Id":5583405,"Sentence":"已辞桂岭深，还望洞庭渺。","Rank":0,"PoetryId":null,"Pinyin":"yi cǐ guì ling shēn ，hái wàng dòng tǐng miǎo ","Tag":null,"Explanation":null,"English":null,"Sort":3,"Dynasty":"清"},{"Id":5583406,"Sentence":"临高一洒然，俯仰畅襟抱。","Rank":0,"PoetryId":null,"Pinyin":"lǐn gāo yī sǎ rán ，fǔ yǎng chàng jīn bào ","Tag":null,"Explanation":null,"English":null,"Sort":4,"Dynasty":"清"},{"Id":5583407,"Sentence":"前踪何蹙蹙，漫游但草草。","Rank":0,"PoetryId":null,"Pinyin":"qián zōng hé cù cù ，màn yóu dàn cǎo cǎo ","Tag":null,"Explanation":null,"English":null,"Sort":5,"Dynasty":"清"},{"Id":5583408,"Sentence":"方寸苟未广，近视亦难了。","Rank":0,"PoetryId":null,"Pinyin":"fāng cùn gǒu wèi ān ，jìn shì yì nán 了","Tag":null,"Explanation":null,"English":null,"Sort":6,"Dynasty":"清"},{"Id":5583409,"Sentence":"俗儒登泰山，岂复中原小？","Rank":0,"PoetryId":null,"Pinyin":"sú rú dēng tài shān ，qi fù zhōng yuán xiǎo ","Tag":null,"Explanation":null,"English":null,"Sort":7,"Dynasty":"清"},{"Id":5583410,"Sentence":"从知古贤达，常令胸次浩。","Rank":0,"PoetryId":null,"Pinyin":"cóng zhī gǔ xián dá ，cháng ling xiōng cì hào ","Tag":null,"Explanation":null,"English":null,"Sort":8,"Dynasty":"清"},{"Id":5583411,"Sentence":"与君游浯溪，慎莫羞元老。","Rank":0,"PoetryId":null,"Pinyin":"yú jūn yóu wú xī ，shèn mò xīu yuán lǎo ","Tag":null,"Explanation":null,"English":null,"Sort":9,"Dynasty":"清"}]}