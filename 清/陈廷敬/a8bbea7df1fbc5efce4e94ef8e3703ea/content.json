{"Id":793896,"Title":"平滇雅三篇 其三 滇池","Dynasty":"清","Author":"陈廷敬","Context":"滇池汹汹，帝乃平之。匪彼元戎，惟帝之功。高居北极，洞视下方。惟仁智勇，克靖万邦。帝命臣塔，汝从西粤，急捣其窟。塔拜受命，衔枚束刃。环滇其来，龙骇鹏鶱。军声轰然，如坠自天。帝命臣里，汝往巴蜀，横剪侧入。里拜受命，量沙追蓐。有疾其驱，无暴我邦。踣栅跐垒，言壁其东。帝命臣泰，汝从黔趋。惟此蝥贼，数载旷诛。汝将士用命，贼其敢逋？泰拜受命，于皇之训。我旐我旗，于苗于蛮。度幕轻留，弥险蔽关。夺其阻隘，掀其篱藩。兽穷负嵎，我师固以完。帝命我师，势为犄角。麾城摲邑，万里手握。维彼鷇麛，敢抗乔岳。维彼萌蘖，敢傲霜雹。彼蘖繁矣，于焉蟠根。雨露既濡，忘帝力之勤。圣人神武，施设芟荑。斮彼枭骜，张我熊螭。傃镡批亢，下甲陷坚。箕张翼舒，合围于原。兽穷于阱，人或兽哀。快彼凶丑，覆卵毁胎。帝曰吁嗟，劳我人师。日费百万，大农不支。滇人望拯，如哺疗饥。载砺载攻，天策攸宜。孟冬月杪，师薄于城。降蟠夕竖，逆骇纵横。林野涂脑，邮驿递颅。滇人歌舞，于屋于衢。夜半捷来，天心恻楚。闵怜下民，罹此荼苦。我将我师，于野暴露。布惠酬功，急疾如火。于庙于郊，其仪孔炽。华俎腯牲，永言昭事。都人士女，白叟黄童。叹呀嘻笑，祝我圣躬。帝曰归来，予开明堂。制礼兴乐，登贤拔良。孩养无告，施厚仁滂。熙我庶绩，纲举目张。永万斯年，率由不忘。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a8bbea7df1fbc5efce4e94ef8e3703ea","Step":0,"Verses":[{"Id":5363171,"Sentence":"里拜受命，量沙追蓐。","Rank":0,"PoetryId":null,"Pinyin":"li bài shòu mìng ，liáng shā zhuī rù ","Tag":null,"Explanation":null,"English":null,"Sort":9,"Dynasty":"清"},{"Id":5363172,"Sentence":"有疾其驱，无暴我邦。","Rank":0,"PoetryId":null,"Pinyin":"yǒu jǐ jī qū ，mó bào wǒ bāng ","Tag":null,"Explanation":null,"English":null,"Sort":10,"Dynasty":"清"},{"Id":5363170,"Sentence":"帝命臣里，汝往巴蜀，横剪侧入。","Rank":0,"PoetryId":null,"Pinyin":"dì mìng chén li ，rǔ wǎng bā shǔ ，héng jiǎn cè rù ","Tag":null,"Explanation":null,"English":null,"Sort":8,"Dynasty":"清"},{"Id":5363162,"Sentence":"滇池汹汹，帝乃平之。","Rank":0,"PoetryId":null,"Pinyin":"diān chǐ xiōng xiōng ，dì nǎi pǐng zhī ","Tag":null,"Explanation":null,"English":null,"Sort":0,"Dynasty":"清"},{"Id":5363163,"Sentence":"匪彼元戎，惟帝之功。","Rank":0,"PoetryId":null,"Pinyin":"fěi bi yuán róng ，wéi dì zhī gōng ","Tag":null,"Explanation":null,"English":null,"Sort":1,"Dynasty":"清"},{"Id":5363164,"Sentence":"高居北极，洞视下方。","Rank":0,"PoetryId":null,"Pinyin":"gāo jū běi jǐ ，dòng shì xià fāng ","Tag":null,"Explanation":null,"English":null,"Sort":2,"Dynasty":"清"},{"Id":5363165,"Sentence":"惟仁智勇，克靖万邦。","Rank":0,"PoetryId":null,"Pinyin":"wéi rén zhì yǒng ，kè jìng mò bāng ","Tag":null,"Explanation":null,"English":null,"Sort":3,"Dynasty":"清"},{"Id":5363166,"Sentence":"帝命臣塔，汝从西粤，急捣其窟。","Rank":0,"PoetryId":null,"Pinyin":"dì mìng chén 塔，rǔ cóng xī yuè ，jǐ dǎo jī kū ","Tag":null,"Explanation":null,"English":null,"Sort":4,"Dynasty":"清"},{"Id":5363167,"Sentence":"塔拜受命，衔枚束刃。","Rank":0,"PoetryId":null,"Pinyin":"塔bài shòu mìng ，xián méi shù rèn ","Tag":null,"Explanation":null,"English":null,"Sort":5,"Dynasty":"清"},{"Id":5363168,"Sentence":"环滇其来，龙骇鹏鶱。","Rank":0,"PoetryId":null,"Pinyin":"huán diān jī lái ，lóng hài péng xiān ","Tag":null,"Explanation":null,"English":null,"Sort":6,"Dynasty":"清"},{"Id":5363169,"Sentence":"军声轰然，如坠自天。","Rank":0,"PoetryId":null,"Pinyin":"jūn shēng hōng rán ，rú zhuì zì tiān ","Tag":null,"Explanation":null,"English":null,"Sort":7,"Dynasty":"清"},{"Id":5363187,"Sentence":"雨露既濡，忘帝力之勤。","Rank":0,"PoetryId":null,"Pinyin":"yǔ lòu jì rú ，wàng dì lì zhī qǐn ","Tag":null,"Explanation":null,"English":null,"Sort":25,"Dynasty":"清"},{"Id":5363188,"Sentence":"圣人神武，施设芟荑。","Rank":0,"PoetryId":null,"Pinyin":"shèng rén shén wǔ ，shī shè shān tǐ ","Tag":null,"Explanation":null,"English":null,"Sort":26,"Dynasty":"清"},{"Id":5363189,"Sentence":"斮彼枭骜，张我熊螭。","Rank":0,"PoetryId":null,"Pinyin":"zhuó bi xiāo ào ，zhāng wǒ xióng chī ","Tag":null,"Explanation":null,"English":null,"Sort":27,"Dynasty":"清"},{"Id":5363174,"Sentence":"帝命臣泰，汝从黔趋。","Rank":0,"PoetryId":null,"Pinyin":"dì mìng chén tài ，rǔ cóng qián qū ","Tag":null,"Explanation":null,"English":null,"Sort":12,"Dynasty":"清"},{"Id":5363175,"Sentence":"惟此蝥贼，数载旷诛。","Rank":0,"PoetryId":null,"Pinyin":"wéi ci máo zéi ，shǔ zǎi kuàng zhū ","Tag":null,"Explanation":null,"English":null,"Sort":13,"Dynasty":"清"},{"Id":5363176,"Sentence":"汝将士用命，贼其敢逋？","Rank":0,"PoetryId":null,"Pinyin":"rǔ jiāng shì yòng mìng ，zéi jī gǎn bū ","Tag":null,"Explanation":null,"English":null,"Sort":14,"Dynasty":"清"},{"Id":5363177,"Sentence":"泰拜受命，于皇之训。","Rank":0,"PoetryId":null,"Pinyin":"tài bài shòu mìng ，yú huáng zhī xùn ","Tag":null,"Explanation":null,"English":null,"Sort":15,"Dynasty":"清"},{"Id":5363178,"Sentence":"我旐我旗，于苗于蛮。","Rank":0,"PoetryId":null,"Pinyin":"wǒ zhào wǒ qǐ ，yú miáo yú mán ","Tag":null,"Explanation":null,"English":null,"Sort":16,"Dynasty":"清"},{"Id":5363179,"Sentence":"度幕轻留，弥险蔽关。","Rank":0,"PoetryId":null,"Pinyin":"dù mù qīng lǐu ，mǐ xiǎn bì guān ","Tag":null,"Explanation":null,"English":null,"Sort":17,"Dynasty":"清"},{"Id":5363180,"Sentence":"夺其阻隘，掀其篱藩。","Rank":0,"PoetryId":null,"Pinyin":"duó jī zǔ ài ，xiān jī lǐ fān ","Tag":null,"Explanation":null,"English":null,"Sort":18,"Dynasty":"清"},{"Id":5363182,"Sentence":"帝命我师，势为犄角。","Rank":0,"PoetryId":null,"Pinyin":"dì mìng wǒ shī ，shì wéi jī jiǎo ","Tag":null,"Explanation":null,"English":null,"Sort":20,"Dynasty":"清"},{"Id":5363183,"Sentence":"麾城摲邑，万里手握。","Rank":0,"PoetryId":null,"Pinyin":"huī chéng cán yì ，mò li shǒu wò ","Tag":null,"Explanation":null,"English":null,"Sort":21,"Dynasty":"清"},{"Id":5363184,"Sentence":"维彼鷇麛，敢抗乔岳。","Rank":0,"PoetryId":null,"Pinyin":"wéi bi kòu mǐ ，gǎn kàng qiáo yuè ","Tag":null,"Explanation":null,"English":null,"Sort":22,"Dynasty":"清"},{"Id":5363185,"Sentence":"维彼萌蘖，敢傲霜雹。","Rank":0,"PoetryId":null,"Pinyin":"wéi bi méng niè ，gǎn ào shuāng báo ","Tag":null,"Explanation":null,"English":null,"Sort":23,"Dynasty":"清"},{"Id":5363186,"Sentence":"彼蘖繁矣，于焉蟠根。","Rank":0,"PoetryId":null,"Pinyin":"bi niè fán yi ，yú yān pán gēn ","Tag":null,"Explanation":null,"English":null,"Sort":24,"Dynasty":"清"},{"Id":5363190,"Sentence":"傃镡批亢，下甲陷坚。","Rank":0,"PoetryId":null,"Pinyin":"sù chán pī kàng ，xià jiǎ xiàn jiān ","Tag":null,"Explanation":null,"English":null,"Sort":28,"Dynasty":"清"},{"Id":5363191,"Sentence":"箕张翼舒，合围于原。","Rank":0,"PoetryId":null,"Pinyin":"jī zhāng yì shū ，gě wéi yú yuán ","Tag":null,"Explanation":null,"English":null,"Sort":29,"Dynasty":"清"},{"Id":5363192,"Sentence":"兽穷于阱，人或兽哀。","Rank":0,"PoetryId":null,"Pinyin":"shòu qióng yú jing ，rén huò shòu āi ","Tag":null,"Explanation":null,"English":null,"Sort":30,"Dynasty":"清"},{"Id":5363193,"Sentence":"快彼凶丑，覆卵毁胎。","Rank":0,"PoetryId":null,"Pinyin":"kuài bi xiōng chǒu ，fù luǎn hui tāi ","Tag":null,"Explanation":null,"English":null,"Sort":31,"Dynasty":"清"},{"Id":5363194,"Sentence":"帝曰吁嗟，劳我人师。","Rank":0,"PoetryId":null,"Pinyin":"dì yuē xū jiē ，láo wǒ rén shī ","Tag":null,"Explanation":null,"English":null,"Sort":32,"Dynasty":"清"},{"Id":5363195,"Sentence":"日费百万，大农不支。","Rank":0,"PoetryId":null,"Pinyin":"rì fèi bǎi mò ，dà nóng bú zhī ","Tag":null,"Explanation":null,"English":null,"Sort":33,"Dynasty":"清"},{"Id":5363196,"Sentence":"滇人望拯，如哺疗饥。","Rank":0,"PoetryId":null,"Pinyin":"diān rén wàng zhěng ，rú bǔ liáo jī ","Tag":null,"Explanation":null,"English":null,"Sort":34,"Dynasty":"清"},{"Id":5363197,"Sentence":"载砺载攻，天策攸宜。","Rank":0,"PoetryId":null,"Pinyin":"zǎi lì zǎi gōng ，tiān cè yōu yǐ ","Tag":null,"Explanation":null,"English":null,"Sort":35,"Dynasty":"清"},{"Id":5363198,"Sentence":"孟冬月杪，师薄于城。","Rank":0,"PoetryId":null,"Pinyin":"mèng dōng yuè miǎo ，shī báo yú chéng ","Tag":null,"Explanation":null,"English":null,"Sort":36,"Dynasty":"清"},{"Id":5363199,"Sentence":"降蟠夕竖，逆骇纵横。","Rank":0,"PoetryId":null,"Pinyin":"jiàng pán xī shù ，nì hài zòng héng ","Tag":null,"Explanation":null,"English":null,"Sort":37,"Dynasty":"清"},{"Id":5363200,"Sentence":"林野涂脑，邮驿递颅。","Rank":0,"PoetryId":null,"Pinyin":"lǐn yě tú nǎo ，yóu yì dì lú ","Tag":null,"Explanation":null,"English":null,"Sort":38,"Dynasty":"清"},{"Id":5363201,"Sentence":"滇人歌舞，于屋于衢。","Rank":0,"PoetryId":null,"Pinyin":"diān rén gē wǔ ，yú wū yú qú ","Tag":null,"Explanation":null,"English":null,"Sort":39,"Dynasty":"清"},{"Id":5363203,"Sentence":"闵怜下民，罹此荼苦。","Rank":0,"PoetryId":null,"Pinyin":"min lián xià mǐn ，lǐ ci tú kǔ ","Tag":null,"Explanation":null,"English":null,"Sort":41,"Dynasty":"清"},{"Id":5363204,"Sentence":"我将我师，于野暴露。","Rank":0,"PoetryId":null,"Pinyin":"wǒ jiāng wǒ shī ，yú yě bào lòu ","Tag":null,"Explanation":null,"English":null,"Sort":42,"Dynasty":"清"},{"Id":5363205,"Sentence":"布惠酬功，急疾如火。","Rank":0,"PoetryId":null,"Pinyin":"bù huì chóu gōng ，jǐ jǐ rú huǒ ","Tag":null,"Explanation":null,"English":null,"Sort":43,"Dynasty":"清"},{"Id":5363206,"Sentence":"于庙于郊，其仪孔炽。","Rank":0,"PoetryId":null,"Pinyin":"yú miào yú jiāo ，jī yǐ kǒng chì ","Tag":null,"Explanation":null,"English":null,"Sort":44,"Dynasty":"清"},{"Id":5363207,"Sentence":"华俎腯牲，永言昭事。","Rank":0,"PoetryId":null,"Pinyin":"huā zǔ dùn shēng ，yǒng yán zhāo shì ","Tag":null,"Explanation":null,"English":null,"Sort":45,"Dynasty":"清"},{"Id":5363208,"Sentence":"都人士女，白叟黄童。","Rank":0,"PoetryId":null,"Pinyin":"dōu rén shì nǚ ，bái sǒu huáng tóng ","Tag":null,"Explanation":null,"English":null,"Sort":46,"Dynasty":"清"},{"Id":5363209,"Sentence":"叹呀嘻笑，祝我圣躬。","Rank":0,"PoetryId":null,"Pinyin":"tàn yā xī xiào ，zhù wǒ shèng gōng ","Tag":null,"Explanation":null,"English":null,"Sort":47,"Dynasty":"清"},{"Id":5363210,"Sentence":"帝曰归来，予开明堂。","Rank":0,"PoetryId":null,"Pinyin":"dì yuē guī lái ，yú kāi mǐng táng ","Tag":null,"Explanation":null,"English":null,"Sort":48,"Dynasty":"清"},{"Id":5363211,"Sentence":"制礼兴乐，登贤拔良。","Rank":0,"PoetryId":null,"Pinyin":"zhì li xīng lè ，dēng xián bá liáng ","Tag":null,"Explanation":null,"English":null,"Sort":49,"Dynasty":"清"},{"Id":5363212,"Sentence":"孩养无告，施厚仁滂。","Rank":0,"PoetryId":null,"Pinyin":"hái yǎng mó gào ，shī hòu rén pāng ","Tag":null,"Explanation":null,"English":null,"Sort":50,"Dynasty":"清"},{"Id":5363213,"Sentence":"熙我庶绩，纲举目张。","Rank":0,"PoetryId":null,"Pinyin":"xī wǒ shù jì ，gāng jǔ mù zhāng ","Tag":null,"Explanation":null,"English":null,"Sort":51,"Dynasty":"清"},{"Id":5363214,"Sentence":"永万斯年，率由不忘。","Rank":0,"PoetryId":null,"Pinyin":"yǒng mò sī nián ，lǜ yóu bú wàng ","Tag":null,"Explanation":null,"English":null,"Sort":52,"Dynasty":"清"},{"Id":5363173,"Sentence":"踣栅跐垒，言壁其东。","Rank":0,"PoetryId":null,"Pinyin":"bó shān cī lěi ，yán bì jī dōng ","Tag":null,"Explanation":null,"English":null,"Sort":11,"Dynasty":"清"},{"Id":5363181,"Sentence":"兽穷负嵎，我师固以完。","Rank":0,"PoetryId":null,"Pinyin":"shòu qióng fù yú ，wǒ shī gù yi wán ","Tag":null,"Explanation":null,"English":null,"Sort":19,"Dynasty":"清"},{"Id":5363202,"Sentence":"夜半捷来，天心恻楚。","Rank":0,"PoetryId":null,"Pinyin":"yè bàn jié lái ，tiān xīn cè chǔ ","Tag":null,"Explanation":null,"English":null,"Sort":40,"Dynasty":"清"}]}