{"Id":730823,"Title":"壶山草堂观先叔父介庵公收藏历代名画卷册歌","Dynasty":"清","Author":"吴焯","Context":"吴江枫冷逆雁翔，两月两度来金阊。抖擞寒衣气瑟缩，疏窗短日留驹光。草堂之中多雅设，琼函玉笈纷在旁。鹊炉奇古爇龙脑，棐几拂拭铺云肪。桓家一厨久缄闭，邺侯万签随低昂。忆昔盛年大搜索，豪取动破千金偿。眸子炯如秋月鉴，茧丝细拆犁针铓。垂老头华手不卷，缄机谬伪恣品重。我幸此游殊不恶，一望饱眼还撑肠。大卷引丈横帛练，小帧尺寸齐圭璋。交州雪纑越溪纸，一一开陈闻古香。江山云雾起重叠，人物草木都煇煌。名公大篇著跋尾，学士薤书题左方。华原营丘色泽古，从苑河阳岁月长。颠老一山天偪侧，坡公四竹风披猖。江南一片真奇逸，西蜀万本惊擅场。元朝四家各面目，艺园三品垂芬芳。丹丘玉潭谁辈辈，方壶雪谷何堂堂。成宏画院还退舍，绘事独数吴中强。源流分支别南北，台阁定器追晋唐。三百年中抉粉本，前有白石后白阳。天池泼墨翻海水，尚书摇笔凌文昌。群公衮衮那仆数，残缣涴楮非寻常。或经补缀笺素旧，间遗姓氏审谛详。漫说寒具惊点污，细认缝印窥收藏。仅披卷册历千百，更有苞裹满石仓。勤搜牢记穷曛旭，天风飞雪催归装。一往决眦渐探顶，胡为缩脚嗟望洋。江湖豪翰元有数，几见什袭千明珰。吾兄矜贵手未触，有子修饰重装潢。天机之精天帝宝，毋使六丁下取将。稼轩兰长青湖曲，壶公鲸游白云乡。今我一见一太息，西望垄树烟草黄。文采风流不泯没，子孙永保三千霜。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"d9e58770cdf3ad1808a49559bf39ff9e","Step":0,"Verses":[{"Id":5486822,"Sentence":"草堂之中多雅设，琼函玉笈纷在旁。","Rank":0,"PoetryId":null,"Pinyin":"cǎo táng zhī zhōng duō yā shè ，qióng hán yù jǐ fēn zài páng ","Tag":null,"Explanation":null,"English":null,"Sort":2,"Dynasty":"清"},{"Id":5486824,"Sentence":"桓家一厨久缄闭，邺侯万签随低昂。","Rank":0,"PoetryId":null,"Pinyin":"huán gū yī chú jiu jiān bì ，yè hóu mò qiān suǐ dī áng ","Tag":null,"Explanation":null,"English":null,"Sort":4,"Dynasty":"清"},{"Id":5486826,"Sentence":"眸子炯如秋月鉴，茧丝细拆犁针铓。","Rank":0,"PoetryId":null,"Pinyin":"móu zi jiǒng rú qīu yuè jiàn ，jiǎn sī xì cā lǐ zhēn máng ","Tag":null,"Explanation":null,"English":null,"Sort":6,"Dynasty":"清"},{"Id":5486851,"Sentence":"稼轩兰长青湖曲，壶公鲸游白云乡。","Rank":0,"PoetryId":null,"Pinyin":"jià xuān lán cháng qīng hú qū ，hú gōng jīng yóu bái yún xiāng ","Tag":null,"Explanation":null,"English":null,"Sort":31,"Dynasty":"清"},{"Id":5486820,"Sentence":"吴江枫冷逆雁翔，两月两度来金阊。","Rank":0,"PoetryId":null,"Pinyin":"wú jiāng fēng lěng nì yàn xiáng ，liǎng yuè liǎng dù lái jīn chāng ","Tag":null,"Explanation":null,"English":null,"Sort":0,"Dynasty":"清"},{"Id":5486821,"Sentence":"抖擞寒衣气瑟缩，疏窗短日留驹光。","Rank":0,"PoetryId":null,"Pinyin":"dǒu sǒu hán yī qì sè sù ，shū chuāng duǎn rì lǐu jū guāng ","Tag":null,"Explanation":null,"English":null,"Sort":1,"Dynasty":"清"},{"Id":5486823,"Sentence":"鹊炉奇古爇龙脑，棐几拂拭铺云肪。","Rank":0,"PoetryId":null,"Pinyin":"què lú jī gǔ ruò lóng nǎo ，féi jī bì shì pū yún fáng ","Tag":null,"Explanation":null,"English":null,"Sort":3,"Dynasty":"清"},{"Id":5486825,"Sentence":"忆昔盛年大搜索，豪取动破千金偿。","Rank":0,"PoetryId":null,"Pinyin":"yì xī chéng nián dà sōu suǒ ，háo qǔ dòng pò qiān jīn cháng ","Tag":null,"Explanation":null,"English":null,"Sort":5,"Dynasty":"清"},{"Id":5486827,"Sentence":"垂老头华手不卷，缄机谬伪恣品重。","Rank":0,"PoetryId":null,"Pinyin":"chuǐ lǎo tóu huā shǒu bú juǎn ，jiān jī mìu wěi zì pin chóng ","Tag":null,"Explanation":null,"English":null,"Sort":7,"Dynasty":"清"},{"Id":5486828,"Sentence":"我幸此游殊不恶，一望饱眼还撑肠。","Rank":0,"PoetryId":null,"Pinyin":"wǒ xìng ci yóu shū bú ě ，yī wàng bǎo yǎn hái chēng cháng ","Tag":null,"Explanation":null,"English":null,"Sort":8,"Dynasty":"清"},{"Id":5486829,"Sentence":"大卷引丈横帛练，小帧尺寸齐圭璋。","Rank":0,"PoetryId":null,"Pinyin":"dà juǎn yin zhàng héng bó liàn ，xiǎo zhēn chě cùn jì guī zhāng ","Tag":null,"Explanation":null,"English":null,"Sort":9,"Dynasty":"清"},{"Id":5486830,"Sentence":"交州雪纑越溪纸，一一开陈闻古香。","Rank":0,"PoetryId":null,"Pinyin":"jiāo zhōu xuě lú yuè xī zhi ，yī yī kāi chén wén gǔ xiāng ","Tag":null,"Explanation":null,"English":null,"Sort":10,"Dynasty":"清"},{"Id":5486831,"Sentence":"江山云雾起重叠，人物草木都煇煌。","Rank":0,"PoetryId":null,"Pinyin":"jiāng shān yún wù qi chóng dié ，rén wù cǎo mù dōu huī huāng ","Tag":null,"Explanation":null,"English":null,"Sort":11,"Dynasty":"清"},{"Id":5486832,"Sentence":"名公大篇著跋尾，学士薤书题左方。","Rank":0,"PoetryId":null,"Pinyin":"mǐng gōng dà piān 著bá wěi ，xué shì xiè shū tǐ zuǒ fāng ","Tag":null,"Explanation":null,"English":null,"Sort":12,"Dynasty":"清"},{"Id":5486833,"Sentence":"华原营丘色泽古，从苑河阳岁月长。","Rank":0,"PoetryId":null,"Pinyin":"huā yuán yǐng qīu sè zé gǔ ，cóng yuàn hé yáng suì yuè cháng ","Tag":null,"Explanation":null,"English":null,"Sort":13,"Dynasty":"清"},{"Id":5486834,"Sentence":"颠老一山天偪侧，坡公四竹风披猖。","Rank":0,"PoetryId":null,"Pinyin":"diān lǎo yī shān tiān bī cè ，pō gōng sì zhú fēng pī chāng ","Tag":null,"Explanation":null,"English":null,"Sort":14,"Dynasty":"清"},{"Id":5486835,"Sentence":"江南一片真奇逸，西蜀万本惊擅场。","Rank":0,"PoetryId":null,"Pinyin":"jiāng nā yī piān zhēn jī yì ，xī shǔ mò běn jīng shàn cháng ","Tag":null,"Explanation":null,"English":null,"Sort":15,"Dynasty":"清"},{"Id":5486836,"Sentence":"元朝四家各面目，艺园三品垂芬芳。","Rank":0,"PoetryId":null,"Pinyin":"yuán cháo sì gū gě miàn mù ，yì yuán sān pin chuǐ fēn fāng ","Tag":null,"Explanation":null,"English":null,"Sort":16,"Dynasty":"清"},{"Id":5486837,"Sentence":"丹丘玉潭谁辈辈，方壶雪谷何堂堂。","Rank":0,"PoetryId":null,"Pinyin":"dān qīu yù tán shéi bèi bèi ，fāng hú xuě gǔ hé táng táng ","Tag":null,"Explanation":null,"English":null,"Sort":17,"Dynasty":"清"},{"Id":5486838,"Sentence":"成宏画院还退舍，绘事独数吴中强。","Rank":0,"PoetryId":null,"Pinyin":"chéng hóng huà yuàn hái tuì shě ，huì shì dú shǔ wú zhōng jiàng ","Tag":null,"Explanation":null,"English":null,"Sort":18,"Dynasty":"清"},{"Id":5486839,"Sentence":"源流分支别南北，台阁定器追晋唐。","Rank":0,"PoetryId":null,"Pinyin":"yuán lǐu fēn zhī bié nā běi ，tāi gé dìng qì zhuī jìn táng ","Tag":null,"Explanation":null,"English":null,"Sort":19,"Dynasty":"清"},{"Id":5486840,"Sentence":"三百年中抉粉本，前有白石后白阳。","Rank":0,"PoetryId":null,"Pinyin":"sān bǎi nián zhōng jué fěn běn ，qián yǒu bái dàn hòu bái yáng ","Tag":null,"Explanation":null,"English":null,"Sort":20,"Dynasty":"清"},{"Id":5486841,"Sentence":"天池泼墨翻海水，尚书摇笔凌文昌。","Rank":0,"PoetryId":null,"Pinyin":"tiān chǐ pō mò fān hǎi shui ，shàng shū yáo bi līng wén chāng ","Tag":null,"Explanation":null,"English":null,"Sort":21,"Dynasty":"清"},{"Id":5486842,"Sentence":"群公衮衮那仆数，残缣涴楮非寻常。","Rank":0,"PoetryId":null,"Pinyin":"qún gōng gǔn gǔn nā pū shǔ ，cán jiān wǎn chǔ fēi xún cháng ","Tag":null,"Explanation":null,"English":null,"Sort":22,"Dynasty":"清"},{"Id":5486843,"Sentence":"或经补缀笺素旧，间遗姓氏审谛详。","Rank":0,"PoetryId":null,"Pinyin":"huò jīng bǔ chuò jiān sù jìu ，jiān wèi xìng shì shěn dì xiáng ","Tag":null,"Explanation":null,"English":null,"Sort":23,"Dynasty":"清"},{"Id":5486844,"Sentence":"漫说寒具惊点污，细认缝印窥收藏。","Rank":0,"PoetryId":null,"Pinyin":"màn shuì hán jù jīng diǎn wū ，xì rèn féng yìn kuī shōu cáng ","Tag":null,"Explanation":null,"English":null,"Sort":24,"Dynasty":"清"},{"Id":5486845,"Sentence":"仅披卷册历千百，更有苞裹满石仓。","Rank":0,"PoetryId":null,"Pinyin":"jin pī juǎn cè lì qiān bǎi ，gēng yǒu bāo guǒ mǎn dàn cāng ","Tag":null,"Explanation":null,"English":null,"Sort":25,"Dynasty":"清"},{"Id":5486846,"Sentence":"勤搜牢记穷曛旭，天风飞雪催归装。","Rank":0,"PoetryId":null,"Pinyin":"qǐn sōu láo jì qióng xūn xù ，tiān fēng fēi xuě cuī guī zhuāng ","Tag":null,"Explanation":null,"English":null,"Sort":26,"Dynasty":"清"},{"Id":5486847,"Sentence":"一往决眦渐探顶，胡为缩脚嗟望洋。","Rank":0,"PoetryId":null,"Pinyin":"yī wǎng jué zì jiān tàn ding ，hú wéi sù jiǎo jiē wàng xiáng ","Tag":null,"Explanation":null,"English":null,"Sort":27,"Dynasty":"清"},{"Id":5486848,"Sentence":"江湖豪翰元有数，几见什袭千明珰。","Rank":0,"PoetryId":null,"Pinyin":"jiāng hú háo hàn yuán yǒu shǔ ，jī jiàn shén xǐ qiān mǐng dāng ","Tag":null,"Explanation":null,"English":null,"Sort":28,"Dynasty":"清"},{"Id":5486849,"Sentence":"吾兄矜贵手未触，有子修饰重装潢。","Rank":0,"PoetryId":null,"Pinyin":"wú xiōng jīn guì shǒu wèi chù ，yǒu zi xīu shì chóng zhuāng huáng ","Tag":null,"Explanation":null,"English":null,"Sort":29,"Dynasty":"清"},{"Id":5486850,"Sentence":"天机之精天帝宝，毋使六丁下取将。","Rank":0,"PoetryId":null,"Pinyin":"tiān jī zhī jīng tiān dì bǎo ，wú shi lìu dīng xià qǔ jiāng ","Tag":null,"Explanation":null,"English":null,"Sort":30,"Dynasty":"清"},{"Id":5486852,"Sentence":"今我一见一太息，西望垄树烟草黄。","Rank":0,"PoetryId":null,"Pinyin":"jīn wǒ yī jiàn yī tài xī ，xī wàng lǒng shù yān cǎo huáng ","Tag":null,"Explanation":null,"English":null,"Sort":32,"Dynasty":"清"},{"Id":5486853,"Sentence":"文采风流不泯没，子孙永保三千霜。","Rank":0,"PoetryId":null,"Pinyin":"wén cǎi fēng lǐu bú min méi ，zi sūn yǒng bǎo sān qiān shuāng ","Tag":null,"Explanation":null,"English":null,"Sort":33,"Dynasty":"清"}]}