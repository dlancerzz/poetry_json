{"Id":825445,"Title":"移居","Dynasty":"清","Author":"许南英","Context":"试共壶公巢父论，盆池斗室已尘喧。百年多事鸿留爪，一世无聊虱处裈。瘴雨草深师子国，火云花暖夜郎村。小园岂是閒词赋，庾信江关久断魂！清绝虞山七字诗，轻装家具鹤能移。留宾偶置陈蕃榻，逃俗深垂董子帷。散诞只思鹇共放，萧疏一任燕相窥。人间难买惟风月，如此溪山已不赀！苦忆闽州旧草堂，万仓辜负羽陵香。冷吟浅醉刚三载，疾蝶残蛩各一方！东海斗升哀小吏，南朝裙屐罢盟王。弓衣漫向蛮中织，寸寸梅生九折肠！一廛我亦葛天民，闭户荒山岁易沦！到此且生安稳想，向来原是寂寥身。祗应皂帽寻遗老，那有乌衣识旧人？饮酒读骚今日事，支离南北正风尘！","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"15c561ed66c4820ecc0231c4a9b3435e","Step":0,"Verses":[{"Id":5755451,"Sentence":"试共壶公巢父论，盆池斗室已尘喧。","Rank":0,"PoetryId":null,"Pinyin":"shì gōng hú gōng cháo fǔ lún ，pén chǐ dǒu shì yi chén xuān ","Tag":null,"Explanation":null,"English":null,"Sort":0,"Dynasty":"清"},{"Id":5755452,"Sentence":"百年多事鸿留爪，一世无聊虱处裈。","Rank":0,"PoetryId":null,"Pinyin":"bǎi nián duō shì hóng lǐu zhǎo ，yī shì mó liáo shī chǔ kūn ","Tag":null,"Explanation":null,"English":null,"Sort":1,"Dynasty":"清"},{"Id":5755453,"Sentence":"瘴雨草深师子国，火云花暖夜郎村。","Rank":0,"PoetryId":null,"Pinyin":"zhàng yǔ cǎo shēn shī zi guó ，huǒ yún huā nuǎn yè láng cūn ","Tag":null,"Explanation":null,"English":null,"Sort":2,"Dynasty":"清"},{"Id":5755454,"Sentence":"小园岂是閒词赋，庾信江关久断魂！","Rank":0,"PoetryId":null,"Pinyin":"xiǎo yuán qi shì jiān cǐ fù ，yǔ xìn jiāng guān jiu duàn hún ","Tag":null,"Explanation":null,"English":null,"Sort":3,"Dynasty":"清"},{"Id":5755455,"Sentence":"清绝虞山七字诗，轻装家具鹤能移。","Rank":0,"PoetryId":null,"Pinyin":"qīng jué yú shān qī zì shī ，qīng zhuāng gū jù hè néng yǐ ","Tag":null,"Explanation":null,"English":null,"Sort":4,"Dynasty":"清"},{"Id":5755456,"Sentence":"留宾偶置陈蕃榻，逃俗深垂董子帷。","Rank":0,"PoetryId":null,"Pinyin":"lǐu bīn ǒu zhì chén fān tà ，táo sú shēn chuǐ dǒng zi wéi ","Tag":null,"Explanation":null,"English":null,"Sort":5,"Dynasty":"清"},{"Id":5755457,"Sentence":"散诞只思鹇共放，萧疏一任燕相窥。","Rank":0,"PoetryId":null,"Pinyin":"sǎn dàn zhī sāi xián gōng fàng ，xiāo shū yī rén yān xiāng kuī ","Tag":null,"Explanation":null,"English":null,"Sort":6,"Dynasty":"清"},{"Id":5755458,"Sentence":"人间难买惟风月，如此溪山已不赀！","Rank":0,"PoetryId":null,"Pinyin":"rén jiān nán mǎi wéi fēng yuè ，rú ci xī shān yi bú zī ","Tag":null,"Explanation":null,"English":null,"Sort":7,"Dynasty":"清"},{"Id":5755459,"Sentence":"苦忆闽州旧草堂，万仓辜负羽陵香。","Rank":0,"PoetryId":null,"Pinyin":"kǔ yì min zhōu jìu cǎo táng ，mò cāng gū fù yǔ lǐng xiāng ","Tag":null,"Explanation":null,"English":null,"Sort":8,"Dynasty":"清"},{"Id":5755460,"Sentence":"冷吟浅醉刚三载，疾蝶残蛩各一方！","Rank":0,"PoetryId":null,"Pinyin":"lěng yǐn jiān zuì gāng sān zǎi ，jǐ dié cán qióng gě yī fāng ","Tag":null,"Explanation":null,"English":null,"Sort":9,"Dynasty":"清"},{"Id":5755461,"Sentence":"东海斗升哀小吏，南朝裙屐罢盟王。","Rank":0,"PoetryId":null,"Pinyin":"dōng hǎi dǒu shēng āi xiǎo lì ，nā cháo qún jī bā méng wáng ","Tag":null,"Explanation":null,"English":null,"Sort":10,"Dynasty":"清"},{"Id":5755462,"Sentence":"弓衣漫向蛮中织，寸寸梅生九折肠！","Rank":0,"PoetryId":null,"Pinyin":"gōng yī màn xiàng mán zhōng zhī ，cùn cùn méi shēng jiu shé cháng ","Tag":null,"Explanation":null,"English":null,"Sort":11,"Dynasty":"清"},{"Id":5755463,"Sentence":"一廛我亦葛天民，闭户荒山岁易沦！","Rank":0,"PoetryId":null,"Pinyin":"yī chán wǒ yì gé tiān mǐn ，bì hù huāng shān suì yì lún ","Tag":null,"Explanation":null,"English":null,"Sort":12,"Dynasty":"清"},{"Id":5755464,"Sentence":"到此且生安稳想，向来原是寂寥身。","Rank":0,"PoetryId":null,"Pinyin":"dào ci jū shēng ān wěn xiǎng ，xiàng lái yuán shì jì liáo shēn ","Tag":null,"Explanation":null,"English":null,"Sort":13,"Dynasty":"清"},{"Id":5755465,"Sentence":"祗应皂帽寻遗老，那有乌衣识旧人？","Rank":0,"PoetryId":null,"Pinyin":"zhī yīng zào mào xún wèi lǎo ，nā yǒu wū yī shǐ jìu rén ","Tag":null,"Explanation":null,"English":null,"Sort":14,"Dynasty":"清"},{"Id":5755466,"Sentence":"饮酒读骚今日事，支离南北正风尘！","Rank":0,"PoetryId":null,"Pinyin":"yin jiu dòu sāo jīn rì shì ，zhī lǐ nā běi zhēng fēng chén ","Tag":null,"Explanation":null,"English":null,"Sort":15,"Dynasty":"清"}]}