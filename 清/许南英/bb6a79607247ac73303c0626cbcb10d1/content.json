{"Id":825463,"Title":"题摩达山诗草","Dynasty":"清","Author":"许南英","Context":"读君「摩达草」，结想到遥岑。一片钧天乐，飘然世外音。左图而右书，伯歌还季舞。荡胸生层云，山静如太古。濯足扶桑海，沧波策六鳌。联诗秋夜雨，花萼一楼高。木客解吟诗，领略诗滋味。中宵风雨声，空山作鼓吹。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"bb6a79607247ac73303c0626cbcb10d1","Step":0,"Verses":[{"Id":5755547,"Sentence":"读君「摩达草」，结想到遥岑。","Rank":0,"PoetryId":null,"Pinyin":"dòu jūn 「mā dá cǎo 」，jiē xiǎng dào yáo cén ","Tag":null,"Explanation":null,"English":null,"Sort":0,"Dynasty":"清"},{"Id":5755548,"Sentence":"一片钧天乐，飘然世外音。","Rank":0,"PoetryId":null,"Pinyin":"yī piān jūn tiān lè ，piāo rán shì wài yīn ","Tag":null,"Explanation":null,"English":null,"Sort":1,"Dynasty":"清"},{"Id":5755549,"Sentence":"左图而右书，伯歌还季舞。","Rank":0,"PoetryId":null,"Pinyin":"zuǒ tú ér yòu shū ，bǎi gē hái jì wǔ ","Tag":null,"Explanation":null,"English":null,"Sort":2,"Dynasty":"清"},{"Id":5755550,"Sentence":"荡胸生层云，山静如太古。","Rank":0,"PoetryId":null,"Pinyin":"dàng xiōng shēng céng yún ，shān jìng rú tài gǔ ","Tag":null,"Explanation":null,"English":null,"Sort":3,"Dynasty":"清"},{"Id":5755551,"Sentence":"濯足扶桑海，沧波策六鳌。","Rank":0,"PoetryId":null,"Pinyin":"zhuó zú fú sāng hǎi ，cāng bō cè lìu áo ","Tag":null,"Explanation":null,"English":null,"Sort":4,"Dynasty":"清"},{"Id":5755552,"Sentence":"联诗秋夜雨，花萼一楼高。","Rank":0,"PoetryId":null,"Pinyin":"lián shī qīu yè yǔ ，huā è yī lóu gāo ","Tag":null,"Explanation":null,"English":null,"Sort":5,"Dynasty":"清"},{"Id":5755553,"Sentence":"木客解吟诗，领略诗滋味。","Rank":0,"PoetryId":null,"Pinyin":"mù kè jiě yǐn shī ，ling lvè shī zī wèi ","Tag":null,"Explanation":null,"English":null,"Sort":6,"Dynasty":"清"},{"Id":5755554,"Sentence":"中宵风雨声，空山作鼓吹。","Rank":0,"PoetryId":null,"Pinyin":"zhōng xiāo fēng yǔ shēng ，kōng shān zuō gǔ chuī ","Tag":null,"Explanation":null,"English":null,"Sort":7,"Dynasty":"清"}]}