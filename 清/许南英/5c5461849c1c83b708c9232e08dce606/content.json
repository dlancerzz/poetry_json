{"Id":825437,"Title":"感事","Dynasty":"清","Author":"许南英","Context":"盖世枭雄一讣来，愚而自用及身灾。重罹红劫颠连甚，又为苍生涕泪哀。竖子有权倾内阁，替人无恙出瀛台。当涂汉谶成虚语，公路粗疏是蠢才！问天何事秘奇才，八表阴霾翳不开？已见操戈争入室，何堪厝火忽燃灰！生留遗孽如春梦，死有馀辜冷夜台！草泽国殇拚一战，可怜捲土复重来！万里烽烟捲土来，求鱼缘木竟成灾。奸雄末路多寻死，社稷前途实可哀！藏蛰龙蛇苏汉畤，失群麋鹿走苏台。贞元倚伏天难问，何日钟生济世才？","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"5c5461849c1c83b708c9232e08dce606","Step":0,"Verses":[{"Id":5755113,"Sentence":"盖世枭雄一讣来，愚而自用及身灾。","Rank":0,"PoetryId":null,"Pinyin":"gài shì xiāo xióng yī fù lái ，yú ér zì yòng jǐ shēn zāi ","Tag":null,"Explanation":null,"English":null,"Sort":0,"Dynasty":"清"},{"Id":5755114,"Sentence":"重罹红劫颠连甚，又为苍生涕泪哀。","Rank":0,"PoetryId":null,"Pinyin":"chóng lǐ gōng jié diān lián shén ，yòu wéi cāng shēng tì lèi āi ","Tag":null,"Explanation":null,"English":null,"Sort":1,"Dynasty":"清"},{"Id":5755115,"Sentence":"竖子有权倾内阁，替人无恙出瀛台。","Rank":0,"PoetryId":null,"Pinyin":"shù zi yǒu quán qīng nèi gé ，tì rén mó yàng chū yǐng tāi ","Tag":null,"Explanation":null,"English":null,"Sort":2,"Dynasty":"清"},{"Id":5755116,"Sentence":"当涂汉谶成虚语，公路粗疏是蠢才！","Rank":0,"PoetryId":null,"Pinyin":"dāng tú hàn chèn chéng xū yǔ ，gōng lù cū shū shì chǔn cái ","Tag":null,"Explanation":null,"English":null,"Sort":3,"Dynasty":"清"},{"Id":5755117,"Sentence":"问天何事秘奇才，八表阴霾翳不开？","Rank":0,"PoetryId":null,"Pinyin":"wèn tiān hé shì bì jī cái ，bā biǎo yīn mái yì bú kāi ","Tag":null,"Explanation":null,"English":null,"Sort":4,"Dynasty":"清"},{"Id":5755118,"Sentence":"已见操戈争入室，何堪厝火忽燃灰！","Rank":0,"PoetryId":null,"Pinyin":"yi jiàn cāo gē zhēng rù shì ，hé kān cuò huǒ hū rán huī ","Tag":null,"Explanation":null,"English":null,"Sort":5,"Dynasty":"清"},{"Id":5755119,"Sentence":"生留遗孽如春梦，死有馀辜冷夜台！","Rank":0,"PoetryId":null,"Pinyin":"shēng lǐu wèi niè rú chūn mèng ，si yǒu yú gū lěng yè tāi ","Tag":null,"Explanation":null,"English":null,"Sort":6,"Dynasty":"清"},{"Id":5755120,"Sentence":"草泽国殇拚一战，可怜捲土复重来！","Rank":0,"PoetryId":null,"Pinyin":"cǎo zé guó shāng pàn yī zhàn ，kě lián juǎn tǔ fù chóng lái ","Tag":null,"Explanation":null,"English":null,"Sort":7,"Dynasty":"清"},{"Id":5755121,"Sentence":"万里烽烟捲土来，求鱼缘木竟成灾。","Rank":0,"PoetryId":null,"Pinyin":"mò li fēng yān juǎn tǔ lái ，qǐu yú yuán mù jìng chéng zāi ","Tag":null,"Explanation":null,"English":null,"Sort":8,"Dynasty":"清"},{"Id":5755122,"Sentence":"奸雄末路多寻死，社稷前途实可哀！","Rank":0,"PoetryId":null,"Pinyin":"jiān xióng mò lù duō xún si ，shè jì qián tú shǐ kě āi ","Tag":null,"Explanation":null,"English":null,"Sort":9,"Dynasty":"清"},{"Id":5755123,"Sentence":"藏蛰龙蛇苏汉畤，失群麋鹿走苏台。","Rank":0,"PoetryId":null,"Pinyin":"cáng zhé lóng shé sū hàn chóu ，shī qún mǐ lù zǒu sū tāi ","Tag":null,"Explanation":null,"English":null,"Sort":10,"Dynasty":"清"},{"Id":5755124,"Sentence":"贞元倚伏天难问，何日钟生济世才？","Rank":0,"PoetryId":null,"Pinyin":"zhēn yuán yi fú tiān nán wèn ，hé rì zhōng shēng ji shì cái ","Tag":null,"Explanation":null,"English":null,"Sort":11,"Dynasty":"清"}]}