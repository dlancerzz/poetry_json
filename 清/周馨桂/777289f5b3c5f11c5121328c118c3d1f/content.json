{"Id":786231,"Title":"古诗","Dynasty":"清","Author":"周馨桂","Context":"陋哉苏季子，刺股学纵横。愚哉朱翁子，富贵戕其生。昂藏大丈夫，宠辱何容情。皇天生我才，用舍随所令。处则为龙潜，出则为凤鸣。交游二十载，所得殊少人。偶有相契者，薄言存其真。亦有强谀墓，弃置不复陈。颇怪世上人，白眼施贱贫。盖棺亦已朽，谀墓文又珍。曷不及生前，折节下斯文。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"777289f5b3c5f11c5121328c118c3d1f","Step":0,"Verses":[{"Id":5587650,"Sentence":"陋哉苏季子，刺股学纵横。","Rank":0,"PoetryId":null,"Pinyin":"lòu zāi sū jì zi ，cī gǔ xué zòng héng ","Tag":null,"Explanation":null,"English":null,"Sort":0,"Dynasty":"清"},{"Id":5587651,"Sentence":"愚哉朱翁子，富贵戕其生。","Rank":0,"PoetryId":null,"Pinyin":"yú zāi zhū wēng zi ，fù guì qiāng jī shēng ","Tag":null,"Explanation":null,"English":null,"Sort":1,"Dynasty":"清"},{"Id":5587652,"Sentence":"昂藏大丈夫，宠辱何容情。","Rank":0,"PoetryId":null,"Pinyin":"áng cáng dà zhàng fū ，chǒng rǔ hé róng qǐng ","Tag":null,"Explanation":null,"English":null,"Sort":2,"Dynasty":"清"},{"Id":5587653,"Sentence":"皇天生我才，用舍随所令。","Rank":0,"PoetryId":null,"Pinyin":"huáng tiān shēng wǒ cái ，yòng shě suǐ suǒ ling ","Tag":null,"Explanation":null,"English":null,"Sort":3,"Dynasty":"清"},{"Id":5587654,"Sentence":"处则为龙潜，出则为凤鸣。","Rank":0,"PoetryId":null,"Pinyin":"chǔ zé wéi lóng qián ，chū zé wéi fèng mǐng ","Tag":null,"Explanation":null,"English":null,"Sort":4,"Dynasty":"清"},{"Id":5587655,"Sentence":"交游二十载，所得殊少人。","Rank":0,"PoetryId":null,"Pinyin":"jiāo yóu èr shǐ zǎi ，suǒ dé shū shǎo rén ","Tag":null,"Explanation":null,"English":null,"Sort":5,"Dynasty":"清"},{"Id":5587656,"Sentence":"偶有相契者，薄言存其真。","Rank":0,"PoetryId":null,"Pinyin":"ǒu yǒu xiāng qì zhě ，báo yán cún jī zhēn ","Tag":null,"Explanation":null,"English":null,"Sort":6,"Dynasty":"清"},{"Id":5587657,"Sentence":"亦有强谀墓，弃置不复陈。","Rank":0,"PoetryId":null,"Pinyin":"yì yǒu jiàng yú mù ，qì zhì bú fù chén ","Tag":null,"Explanation":null,"English":null,"Sort":7,"Dynasty":"清"},{"Id":5587658,"Sentence":"颇怪世上人，白眼施贱贫。","Rank":0,"PoetryId":null,"Pinyin":"pō guài shì shǎng rén ，bái yǎn shī jiàn pǐn ","Tag":null,"Explanation":null,"English":null,"Sort":8,"Dynasty":"清"},{"Id":5587659,"Sentence":"盖棺亦已朽，谀墓文又珍。","Rank":0,"PoetryId":null,"Pinyin":"gài guān yì yi xiu ，yú mù wén yòu zhēn ","Tag":null,"Explanation":null,"English":null,"Sort":9,"Dynasty":"清"},{"Id":5587660,"Sentence":"曷不及生前，折节下斯文。","Rank":0,"PoetryId":null,"Pinyin":"hé bú jǐ shēng qián ，shé jiē xià sī wén ","Tag":null,"Explanation":null,"English":null,"Sort":10,"Dynasty":"清"}]}