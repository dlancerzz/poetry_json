{"Id":743281,"Title":"岁晏行用杜工部韵同王壬秋作","Dynasty":"清","Author":"潭溥","Context":"江州耕凿少生事，田园坐废生悲风。遗黎日久入坎窞，发长心短千村同。畏贼私含畏官泣，热泪暗洒浔阳红。水师熊熊尽英烈，计扫寇逆知谁工。千家槁饿饭豆绝，三载贡税资粮空。主帅筹饷胜筹战，捐输各国资军供。所司藉端每自利，锥末之小尤伤农。幕府旦晚按民事，咫尺不得掀群蒙。大钱小钱不足论，乡曲早已无青铜。吴楚安危各有虑，财物一洗民间穷。重熙有象表斯世，劫运所值由苍穹。何时英雄起屠钓，太古元气回神功。吾侪坐叹自怀愧，识字终当输挽弓。衰草残阳岁聿暮，江潮满地闻哀鸿。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6b2469bedfc689ef2daf347d0a1f6a7d","Step":0,"Verses":[{"Id":5962567,"Sentence":"江州耕凿少生事，田园坐废生悲风。","Rank":0,"PoetryId":null,"Pinyin":"jiāng zhōu gēng záo shǎo shēng shì ，tián yuán zuò fèi shēng bēi fēng ","Tag":null,"Explanation":null,"English":null,"Sort":0,"Dynasty":"清"},{"Id":5962568,"Sentence":"遗黎日久入坎窞，发长心短千村同。","Rank":0,"PoetryId":null,"Pinyin":"wèi lǐ rì jiu rù kǎn dàn ，fā cháng xīn duǎn qiān cūn tóng ","Tag":null,"Explanation":null,"English":null,"Sort":1,"Dynasty":"清"},{"Id":5962569,"Sentence":"畏贼私含畏官泣，热泪暗洒浔阳红。","Rank":0,"PoetryId":null,"Pinyin":"wèi zéi sī hán wèi guān qì ，rè lèi àn sǎ xún yáng gōng ","Tag":null,"Explanation":null,"English":null,"Sort":2,"Dynasty":"清"},{"Id":5962570,"Sentence":"水师熊熊尽英烈，计扫寇逆知谁工。","Rank":0,"PoetryId":null,"Pinyin":"shui shī xióng xióng jin yīng liè ，jì sǎo kòu nì zhī shéi gōng ","Tag":null,"Explanation":null,"English":null,"Sort":3,"Dynasty":"清"},{"Id":5962571,"Sentence":"千家槁饿饭豆绝，三载贡税资粮空。","Rank":0,"PoetryId":null,"Pinyin":"qiān gū gǎo è fàn dòu jué ，sān zǎi gòng shuì zī liáng kōng ","Tag":null,"Explanation":null,"English":null,"Sort":4,"Dynasty":"清"},{"Id":5962572,"Sentence":"主帅筹饷胜筹战，捐输各国资军供。","Rank":0,"PoetryId":null,"Pinyin":"zhǔ shuài chóu xiǎng shēng chóu zhàn ，juān shū gě guó zī jūn gōng ","Tag":null,"Explanation":null,"English":null,"Sort":5,"Dynasty":"清"},{"Id":5962573,"Sentence":"所司藉端每自利，锥末之小尤伤农。","Rank":0,"PoetryId":null,"Pinyin":"suǒ sī jǐ duān měi zì lì ，zhuī mò zhī xiǎo yóu shāng nóng ","Tag":null,"Explanation":null,"English":null,"Sort":6,"Dynasty":"清"},{"Id":5962574,"Sentence":"幕府旦晚按民事，咫尺不得掀群蒙。","Rank":0,"PoetryId":null,"Pinyin":"mù fǔ dàn wǎn àn mǐn shì ，zhi chě bú dé xiān qún mēng ","Tag":null,"Explanation":null,"English":null,"Sort":7,"Dynasty":"清"},{"Id":5962575,"Sentence":"大钱小钱不足论，乡曲早已无青铜。","Rank":0,"PoetryId":null,"Pinyin":"dà qián xiǎo qián bú zú lún ，xiāng qū zǎo yi mó qīng tóng ","Tag":null,"Explanation":null,"English":null,"Sort":8,"Dynasty":"清"},{"Id":5962576,"Sentence":"吴楚安危各有虑，财物一洗民间穷。","Rank":0,"PoetryId":null,"Pinyin":"wú chǔ ān wēi gě yǒu lǜ ，cái wù yī xi mǐn jiān qióng ","Tag":null,"Explanation":null,"English":null,"Sort":9,"Dynasty":"清"},{"Id":5962577,"Sentence":"重熙有象表斯世，劫运所值由苍穹。","Rank":0,"PoetryId":null,"Pinyin":"chóng xī yǒu xiàng biǎo sī shì ，jié yùn suǒ zhǐ yóu cāng qióng ","Tag":null,"Explanation":null,"English":null,"Sort":10,"Dynasty":"清"},{"Id":5962578,"Sentence":"何时英雄起屠钓，太古元气回神功。","Rank":0,"PoetryId":null,"Pinyin":"hé shǐ yīng xióng qi tú diào ，tài gǔ yuán qì huǐ shén gōng ","Tag":null,"Explanation":null,"English":null,"Sort":11,"Dynasty":"清"},{"Id":5962579,"Sentence":"吾侪坐叹自怀愧，识字终当输挽弓。","Rank":0,"PoetryId":null,"Pinyin":"wú chái zuò tàn zì huái kuì ，shǐ zì zhōng dāng shū wǎn gōng ","Tag":null,"Explanation":null,"English":null,"Sort":12,"Dynasty":"清"},{"Id":5962580,"Sentence":"衰草残阳岁聿暮，江潮满地闻哀鸿。","Rank":0,"PoetryId":null,"Pinyin":"cuī cǎo cán yáng suì yù mù ，jiāng cháo mǎn 地wén āi hóng ","Tag":null,"Explanation":null,"English":null,"Sort":13,"Dynasty":"清"}]}