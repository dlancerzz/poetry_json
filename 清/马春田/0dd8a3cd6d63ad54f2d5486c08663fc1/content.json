{"Id":738383,"Title":"东浦方伯邀同惜抱游支硎诸胜","Dynasty":"清","Author":"马春田","Context":"姑苏眺形胜，西南孕岩壑。卸帆高攀桥，飞盖赴崖崿。一登支硎山，不见支公鹤。千尺雪流泉，琤琮有脉络。遥指见天平，万笏插碧落。名贤以地灵，相慕起敬恪。何处馆娃宫，门外清波阔。此日经行处，昔年都领略。山山尽相识，忘疲便行蹻。暮色已苍然，呼船闻应诺。夜来欸乃声，行歌未寂寞。月上听鸡鸣，舟倚穹窿脚。群峰此最高，杳霭厚盘礴。道观瞰太湖，清光浸天廓。邓尉嶪相望，耸翠不示弱。中途古柏寺，七柏森可愕。盘桓不能去，龙鸾蛟螭攫。舍之循山径，夹道纷枝柞。万峰叩禅关，坐向还元阁。阁上题咏多，纱笼映帘幕。法华渔洋山，眉黛镜中作。湖云缭僧楼，烟水空漠漠。衣上云能雨，飞向崖下落。寺后青州茔，具区面杯杓。近岭一米堆，命名象形谑。逶迤四五里，香雪梅未萼。有台踞梅颠，凡夫家园乐。柰何桑补梅，鄙哉此土著。云表光福塔，行行逾横彴。村市野而秀，寺碑字难度。铜佛祷雨灵，僧言疑未确。人境苦匆匆，烟霞念宿约。路从儿店分，船向女湖泊。回首名胜游，客去山仍昨。藐予尘埃子，不得名山托。诗句比图经，他年按图索。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"0dd8a3cd6d63ad54f2d5486c08663fc1","Step":0,"Verses":[{"Id":5505826,"Sentence":"此日经行处，昔年都领略。","Rank":0,"PoetryId":null,"Pinyin":"ci rì jīng háng chǔ ，xī nián dōu ling lvè ","Tag":null,"Explanation":null,"English":null,"Sort":7,"Dynasty":"清"},{"Id":5505837,"Sentence":"万峰叩禅关，坐向还元阁。","Rank":0,"PoetryId":null,"Pinyin":"mò fēng kòu chán guān ，zuò xiàng hái yuán gé ","Tag":null,"Explanation":null,"English":null,"Sort":18,"Dynasty":"清"},{"Id":5505819,"Sentence":"姑苏眺形胜，西南孕岩壑。","Rank":0,"PoetryId":null,"Pinyin":"gū sū tiào xǐng shēng ，xī nā yùn yán hè ","Tag":null,"Explanation":null,"English":null,"Sort":0,"Dynasty":"清"},{"Id":5505820,"Sentence":"卸帆高攀桥，飞盖赴崖崿。","Rank":0,"PoetryId":null,"Pinyin":"xiè fān gāo pān qiáo ，fēi gài fù yá è ","Tag":null,"Explanation":null,"English":null,"Sort":1,"Dynasty":"清"},{"Id":5505821,"Sentence":"一登支硎山，不见支公鹤。","Rank":0,"PoetryId":null,"Pinyin":"yī dēng zhī xǐng shān ，bú jiàn zhī gōng hè ","Tag":null,"Explanation":null,"English":null,"Sort":2,"Dynasty":"清"},{"Id":5505822,"Sentence":"千尺雪流泉，琤琮有脉络。","Rank":0,"PoetryId":null,"Pinyin":"qiān chě xuě lǐu quán ，chēng cóng yǒu mài lào ","Tag":null,"Explanation":null,"English":null,"Sort":3,"Dynasty":"清"},{"Id":5505823,"Sentence":"遥指见天平，万笏插碧落。","Rank":0,"PoetryId":null,"Pinyin":"yáo zhi jiàn tiān pǐng ，mò hù chā bì là ","Tag":null,"Explanation":null,"English":null,"Sort":4,"Dynasty":"清"},{"Id":5505824,"Sentence":"名贤以地灵，相慕起敬恪。","Rank":0,"PoetryId":null,"Pinyin":"mǐng xián yi 地lǐng ，xiāng mù qi jìng kè ","Tag":null,"Explanation":null,"English":null,"Sort":5,"Dynasty":"清"},{"Id":5505825,"Sentence":"何处馆娃宫，门外清波阔。","Rank":0,"PoetryId":null,"Pinyin":"hé chǔ guǎn wá gōng ，mén wài qīng bō kuò ","Tag":null,"Explanation":null,"English":null,"Sort":6,"Dynasty":"清"},{"Id":5505827,"Sentence":"山山尽相识，忘疲便行蹻。","Rank":0,"PoetryId":null,"Pinyin":"shān shān jin xiāng shǐ ，wàng pǐ biàn háng jiǎo ","Tag":null,"Explanation":null,"English":null,"Sort":8,"Dynasty":"清"},{"Id":5505828,"Sentence":"暮色已苍然，呼船闻应诺。","Rank":0,"PoetryId":null,"Pinyin":"mù sè yi cāng rán ，hū chuán wén yīng nuò ","Tag":null,"Explanation":null,"English":null,"Sort":9,"Dynasty":"清"},{"Id":5505829,"Sentence":"夜来欸乃声，行歌未寂寞。","Rank":0,"PoetryId":null,"Pinyin":"yè lái āi nǎi shēng ，háng gē wèi jì mò ","Tag":null,"Explanation":null,"English":null,"Sort":10,"Dynasty":"清"},{"Id":5505830,"Sentence":"月上听鸡鸣，舟倚穹窿脚。","Rank":0,"PoetryId":null,"Pinyin":"yuè shǎng tīng jī mǐng ，zhōu yi qióng lóng jiǎo ","Tag":null,"Explanation":null,"English":null,"Sort":11,"Dynasty":"清"},{"Id":5505831,"Sentence":"群峰此最高，杳霭厚盘礴。","Rank":0,"PoetryId":null,"Pinyin":"qún fēng ci zuì gāo ，yǎo ǎi hòu pán bó ","Tag":null,"Explanation":null,"English":null,"Sort":12,"Dynasty":"清"},{"Id":5505832,"Sentence":"道观瞰太湖，清光浸天廓。","Rank":0,"PoetryId":null,"Pinyin":"dāo guān kàn tài hú ，qīng guāng jìn tiān kuò ","Tag":null,"Explanation":null,"English":null,"Sort":13,"Dynasty":"清"},{"Id":5505833,"Sentence":"邓尉嶪相望，耸翠不示弱。","Rank":0,"PoetryId":null,"Pinyin":"dèng wèi yè xiāng wàng ，sǒng cuì bú shì ruò ","Tag":null,"Explanation":null,"English":null,"Sort":14,"Dynasty":"清"},{"Id":5505834,"Sentence":"中途古柏寺，七柏森可愕。","Rank":0,"PoetryId":null,"Pinyin":"zhōng tú gǔ bǎi sì ，qī bǎi sēn kě è ","Tag":null,"Explanation":null,"English":null,"Sort":15,"Dynasty":"清"},{"Id":5505835,"Sentence":"盘桓不能去，龙鸾蛟螭攫。","Rank":0,"PoetryId":null,"Pinyin":"pán huán bú néng qù ，lóng luán jiāo chī jué ","Tag":null,"Explanation":null,"English":null,"Sort":16,"Dynasty":"清"},{"Id":5505836,"Sentence":"舍之循山径，夹道纷枝柞。","Rank":0,"PoetryId":null,"Pinyin":"shě zhī xún shān jìng ，gā dāo fēn zhī zhà ","Tag":null,"Explanation":null,"English":null,"Sort":17,"Dynasty":"清"},{"Id":5505838,"Sentence":"阁上题咏多，纱笼映帘幕。","Rank":0,"PoetryId":null,"Pinyin":"gé shǎng tǐ yǒng duō ，shā lóng yìng lián mù ","Tag":null,"Explanation":null,"English":null,"Sort":19,"Dynasty":"清"},{"Id":5505839,"Sentence":"法华渔洋山，眉黛镜中作。","Rank":0,"PoetryId":null,"Pinyin":"fǎ huā yú xiáng shān ，méi dài jìng zhōng zuō ","Tag":null,"Explanation":null,"English":null,"Sort":20,"Dynasty":"清"},{"Id":5505840,"Sentence":"湖云缭僧楼，烟水空漠漠。","Rank":0,"PoetryId":null,"Pinyin":"hú yún liáo sēng lóu ，yān shui kōng mò mò ","Tag":null,"Explanation":null,"English":null,"Sort":21,"Dynasty":"清"},{"Id":5505841,"Sentence":"衣上云能雨，飞向崖下落。","Rank":0,"PoetryId":null,"Pinyin":"yī shǎng yún néng yǔ ，fēi xiàng yá xià là ","Tag":null,"Explanation":null,"English":null,"Sort":22,"Dynasty":"清"},{"Id":5505842,"Sentence":"寺后青州茔，具区面杯杓。","Rank":0,"PoetryId":null,"Pinyin":"sì hòu qīng zhōu yǐng ，jù ōu miàn bēi biāo ","Tag":null,"Explanation":null,"English":null,"Sort":23,"Dynasty":"清"},{"Id":5505843,"Sentence":"近岭一米堆，命名象形谑。","Rank":0,"PoetryId":null,"Pinyin":"jìn ling yī mi duī ，mìng mǐng xiàng xǐng xuè ","Tag":null,"Explanation":null,"English":null,"Sort":24,"Dynasty":"清"},{"Id":5505844,"Sentence":"逶迤四五里，香雪梅未萼。","Rank":0,"PoetryId":null,"Pinyin":"wēi yǐ sì wǔ li ，xiāng xuě méi wèi è ","Tag":null,"Explanation":null,"English":null,"Sort":25,"Dynasty":"清"},{"Id":5505845,"Sentence":"有台踞梅颠，凡夫家园乐。","Rank":0,"PoetryId":null,"Pinyin":"yǒu tāi jù méi diān ，fán fū gū yuán lè ","Tag":null,"Explanation":null,"English":null,"Sort":26,"Dynasty":"清"},{"Id":5505846,"Sentence":"柰何桑补梅，鄙哉此土著。","Rank":0,"PoetryId":null,"Pinyin":"nài hé sāng bǔ méi ，bi zāi ci tǔ 著","Tag":null,"Explanation":null,"English":null,"Sort":27,"Dynasty":"清"},{"Id":5505847,"Sentence":"云表光福塔，行行逾横彴。","Rank":0,"PoetryId":null,"Pinyin":"yún biǎo guāng fú 塔，háng háng yú héng bó ","Tag":null,"Explanation":null,"English":null,"Sort":28,"Dynasty":"清"},{"Id":5505848,"Sentence":"村市野而秀，寺碑字难度。","Rank":0,"PoetryId":null,"Pinyin":"cūn shì yě ér xìu ，sì bēi zì nán dù ","Tag":null,"Explanation":null,"English":null,"Sort":29,"Dynasty":"清"},{"Id":5505849,"Sentence":"铜佛祷雨灵，僧言疑未确。","Rank":0,"PoetryId":null,"Pinyin":"tóng fó dǎo yǔ lǐng ，sēng yán yǐ wèi què ","Tag":null,"Explanation":null,"English":null,"Sort":30,"Dynasty":"清"},{"Id":5505850,"Sentence":"人境苦匆匆，烟霞念宿约。","Rank":0,"PoetryId":null,"Pinyin":"rén jìng kǔ cōng cōng ，yān xiá niàn sù yāo ","Tag":null,"Explanation":null,"English":null,"Sort":31,"Dynasty":"清"},{"Id":5505851,"Sentence":"路从儿店分，船向女湖泊。","Rank":0,"PoetryId":null,"Pinyin":"lù cóng ér diàn fēn ，chuán xiàng nǚ hú bó ","Tag":null,"Explanation":null,"English":null,"Sort":32,"Dynasty":"清"},{"Id":5505852,"Sentence":"回首名胜游，客去山仍昨。","Rank":0,"PoetryId":null,"Pinyin":"huǐ shǒu mǐng shēng yóu ，kè qù shān réng zuó ","Tag":null,"Explanation":null,"English":null,"Sort":33,"Dynasty":"清"},{"Id":5505853,"Sentence":"藐予尘埃子，不得名山托。","Rank":0,"PoetryId":null,"Pinyin":"miǎo yú chén āi zi ，bú dé mǐng shān tuō ","Tag":null,"Explanation":null,"English":null,"Sort":34,"Dynasty":"清"},{"Id":5505854,"Sentence":"诗句比图经，他年按图索。","Rank":0,"PoetryId":null,"Pinyin":"shī gōu bi tú jīng ，tā nián àn tú suǒ ","Tag":null,"Explanation":null,"English":null,"Sort":35,"Dynasty":"清"}]}