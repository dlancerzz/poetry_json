{"Id":721551,"Title":"吾所植荷既开尽而风雨频至坐见其萎谢慰别以诗","Dynasty":"清","Author":"范当世","Context":"荷今折风雨，落泪夫何叹。见汝请明日，孤根后土安。何由触冥性，心气忽奔澜。横游不得遂，直上多其端。冥冥一尺土，砉若钻天难。迎风变青翠，向日成朱丹。开落一不吝，替萼宵抟抟。悬知此盆内，百孔能相贯。房房遍已实，根本又可餐。有生百虫附，来去无相干。吾衷独含愧，给水徒未乾。滋渗任奴婢，隔望成朝欢。潇湘洞庭上，弥路花漫漫。传闻有司命，乃是神仙官。五更得月际，大士乘飞鸾。停云拂素袖，洒露当花冠。嗟兹一华植，岂有高灵看。哀哀楚骚子，抱石沉急湍。奇躯不得腐，化作荷根蟠。传为万万本，七窍心犹完。人间习不识，此是荷之耑。君看本末在，岂肯为椒兰。埋藏弗复道，摧落终心酸。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e5c730cb0081ffba1e8a799820637100","Step":0,"Verses":[{"Id":5328350,"Sentence":"滋渗任奴婢，隔望成朝欢。","Rank":0,"PoetryId":null,"Pinyin":"zī shèn rén nú bì ，gé wàng chéng cháo huān ","Tag":null,"Explanation":null,"English":null,"Sort":11,"Dynasty":"清"},{"Id":5328339,"Sentence":"荷今折风雨，落泪夫何叹。","Rank":0,"PoetryId":null,"Pinyin":"hé jīn shé fēng yǔ ，là lèi fū hé tàn ","Tag":null,"Explanation":null,"English":null,"Sort":0,"Dynasty":"清"},{"Id":5328340,"Sentence":"见汝请明日，孤根后土安。","Rank":0,"PoetryId":null,"Pinyin":"jiàn rǔ qing mǐng rì ，gū gēn hòu tǔ ān ","Tag":null,"Explanation":null,"English":null,"Sort":1,"Dynasty":"清"},{"Id":5328341,"Sentence":"何由触冥性，心气忽奔澜。","Rank":0,"PoetryId":null,"Pinyin":"hé yóu chù mǐng xìng ，xīn qì hū bēn lán ","Tag":null,"Explanation":null,"English":null,"Sort":2,"Dynasty":"清"},{"Id":5328342,"Sentence":"横游不得遂，直上多其端。","Rank":0,"PoetryId":null,"Pinyin":"héng yóu bú dé suǐ ，zhǐ shǎng duō jī duān ","Tag":null,"Explanation":null,"English":null,"Sort":3,"Dynasty":"清"},{"Id":5328343,"Sentence":"冥冥一尺土，砉若钻天难。","Rank":0,"PoetryId":null,"Pinyin":"mǐng mǐng yī chě tǔ ，xū rě zuān tiān nán ","Tag":null,"Explanation":null,"English":null,"Sort":4,"Dynasty":"清"},{"Id":5328344,"Sentence":"迎风变青翠，向日成朱丹。","Rank":0,"PoetryId":null,"Pinyin":"yǐng fēng biàn qīng cuì ，xiàng rì chéng zhū dān ","Tag":null,"Explanation":null,"English":null,"Sort":5,"Dynasty":"清"},{"Id":5328345,"Sentence":"开落一不吝，替萼宵抟抟。","Rank":0,"PoetryId":null,"Pinyin":"kāi là yī bú lìn ，tì è xiāo tuán tuán ","Tag":null,"Explanation":null,"English":null,"Sort":6,"Dynasty":"清"},{"Id":5328346,"Sentence":"悬知此盆内，百孔能相贯。","Rank":0,"PoetryId":null,"Pinyin":"xuán zhī ci pén nèi ，bǎi kǒng néng xiāng guàn ","Tag":null,"Explanation":null,"English":null,"Sort":7,"Dynasty":"清"},{"Id":5328347,"Sentence":"房房遍已实，根本又可餐。","Rank":0,"PoetryId":null,"Pinyin":"fáng fáng biàn yi shǐ ，gēn běn yòu kě cān ","Tag":null,"Explanation":null,"English":null,"Sort":8,"Dynasty":"清"},{"Id":5328348,"Sentence":"有生百虫附，来去无相干。","Rank":0,"PoetryId":null,"Pinyin":"yǒu shēng bǎi chóng fù ，lái qù mó xiāng gān ","Tag":null,"Explanation":null,"English":null,"Sort":9,"Dynasty":"清"},{"Id":5328349,"Sentence":"吾衷独含愧，给水徒未乾。","Rank":0,"PoetryId":null,"Pinyin":"wú zhōng dú hán kuì ，gěi shui tú wèi gān ","Tag":null,"Explanation":null,"English":null,"Sort":10,"Dynasty":"清"},{"Id":5328351,"Sentence":"潇湘洞庭上，弥路花漫漫。","Rank":0,"PoetryId":null,"Pinyin":"xiāo xiāng dòng tǐng shǎng ，mǐ lù huā màn màn ","Tag":null,"Explanation":null,"English":null,"Sort":12,"Dynasty":"清"},{"Id":5328352,"Sentence":"传闻有司命，乃是神仙官。","Rank":0,"PoetryId":null,"Pinyin":"chuán wén yǒu sī mìng ，nǎi shì shén xiān guān ","Tag":null,"Explanation":null,"English":null,"Sort":13,"Dynasty":"清"},{"Id":5328353,"Sentence":"五更得月际，大士乘飞鸾。","Rank":0,"PoetryId":null,"Pinyin":"wǔ gēng dé yuè jì ，dà shì chéng fēi luán ","Tag":null,"Explanation":null,"English":null,"Sort":14,"Dynasty":"清"},{"Id":5328354,"Sentence":"停云拂素袖，洒露当花冠。","Rank":0,"PoetryId":null,"Pinyin":"tǐng yún bì sù xìu ，sǎ lòu dāng huā guān ","Tag":null,"Explanation":null,"English":null,"Sort":15,"Dynasty":"清"},{"Id":5328355,"Sentence":"嗟兹一华植，岂有高灵看。","Rank":0,"PoetryId":null,"Pinyin":"jiē cǐ yī huā zhǐ ，qi yǒu gāo lǐng kān ","Tag":null,"Explanation":null,"English":null,"Sort":16,"Dynasty":"清"},{"Id":5328356,"Sentence":"哀哀楚骚子，抱石沉急湍。","Rank":0,"PoetryId":null,"Pinyin":"āi āi chǔ sāo zi ，bào dàn chén jǐ tuān ","Tag":null,"Explanation":null,"English":null,"Sort":17,"Dynasty":"清"},{"Id":5328357,"Sentence":"奇躯不得腐，化作荷根蟠。","Rank":0,"PoetryId":null,"Pinyin":"jī qū bú dé fǔ ，huā zuō hé gēn pán ","Tag":null,"Explanation":null,"English":null,"Sort":18,"Dynasty":"清"},{"Id":5328358,"Sentence":"传为万万本，七窍心犹完。","Rank":0,"PoetryId":null,"Pinyin":"chuán wéi mò mò běn ，qī qiào xīn yóu wán ","Tag":null,"Explanation":null,"English":null,"Sort":19,"Dynasty":"清"},{"Id":5328359,"Sentence":"人间习不识，此是荷之耑。","Rank":0,"PoetryId":null,"Pinyin":"rén jiān xǐ bú shǐ ，ci shì hé zhī duān ","Tag":null,"Explanation":null,"English":null,"Sort":20,"Dynasty":"清"},{"Id":5328360,"Sentence":"君看本末在，岂肯为椒兰。","Rank":0,"PoetryId":null,"Pinyin":"jūn kān běn mò zài ，qi kěn wéi jiāo lán ","Tag":null,"Explanation":null,"English":null,"Sort":21,"Dynasty":"清"},{"Id":5328361,"Sentence":"埋藏弗复道，摧落终心酸。","Rank":0,"PoetryId":null,"Pinyin":"mái cáng fú fù dāo ，cuī là zhōng xīn suān ","Tag":null,"Explanation":null,"English":null,"Sort":22,"Dynasty":"清"}]}