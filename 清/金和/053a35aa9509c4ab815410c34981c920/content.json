{"Id":745439,"Title":"自秣陵关买舟冒雨至七桥瓮马总戎营求见","Dynasty":"清","Author":"金和","Context":"早潮人说船行易，五十里路夕未至。夜深雷雨破空来，疑是城头战方利。小船漏水时欲沈，裤袜无乾不能睡。烧烛聊谈纸上兵，到晓刚成六千字。遥遥乍见当头旗，船得顺风桨生翅。须臾系缆营东头，万帐星罗真得地。此时雨猛更逐人，草滑泥深策无骑。束缚芒鞋侧足行，军前岂可轻儿戏。渐闻朝令许传呼，长揖扣门敬投刺。将军竟作阶下迎，才见逃人先迸泪。敢谓此贼不难平，三月迁延自攻愧。张髯怒骂骄儿兵，如所云云颇非醉。坐来徐献袖中书，五策居然中三四。欲推欲挽忽沈吟，前席无声似酸鼻。但言大帅在钟山，到彼雄心傥一试。我闻未免中狐疑，于我何嫌若引避。归船听取道旁语，请战都非大帅意。将军近已病填膺，不是将军不了事。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"053a35aa9509c4ab815410c34981c920","Step":0,"Verses":[{"Id":5518553,"Sentence":"早潮人说船行易，五十里路夕未至。","Rank":0,"PoetryId":null,"Pinyin":"zǎo cháo rén shuì chuán háng yì ，wǔ shǐ li lù xī wèi zhì ","Tag":null,"Explanation":null,"English":null,"Sort":0,"Dynasty":"清"},{"Id":5518554,"Sentence":"夜深雷雨破空来，疑是城头战方利。","Rank":0,"PoetryId":null,"Pinyin":"yè shēn léi yǔ pò kōng lái ，yǐ shì chéng tóu zhàn fāng lì ","Tag":null,"Explanation":null,"English":null,"Sort":1,"Dynasty":"清"},{"Id":5518555,"Sentence":"小船漏水时欲沈，裤袜无乾不能睡。","Rank":0,"PoetryId":null,"Pinyin":"xiǎo chuán lòu shui shǐ yù shěn ，kù wà mó gān bú néng shuì ","Tag":null,"Explanation":null,"English":null,"Sort":2,"Dynasty":"清"},{"Id":5518556,"Sentence":"烧烛聊谈纸上兵，到晓刚成六千字。","Rank":0,"PoetryId":null,"Pinyin":"shāo zhú liáo tán zhi shǎng bīng ，dào xiǎo gāng chéng lìu qiān zì ","Tag":null,"Explanation":null,"English":null,"Sort":3,"Dynasty":"清"},{"Id":5518557,"Sentence":"遥遥乍见当头旗，船得顺风桨生翅。","Rank":0,"PoetryId":null,"Pinyin":"yáo yáo zhà jiàn dāng tóu qǐ ，chuán dé shùn fēng jiǎng shēng chì ","Tag":null,"Explanation":null,"English":null,"Sort":4,"Dynasty":"清"},{"Id":5518558,"Sentence":"须臾系缆营东头，万帐星罗真得地。","Rank":0,"PoetryId":null,"Pinyin":"xū yú jì lǎn yǐng dōng tóu ，mò zhàng xīng luó zhēn dé 地","Tag":null,"Explanation":null,"English":null,"Sort":5,"Dynasty":"清"},{"Id":5518559,"Sentence":"此时雨猛更逐人，草滑泥深策无骑。","Rank":0,"PoetryId":null,"Pinyin":"ci shǐ yǔ měng gēng zhú rén ，cǎo huá nǐ shēn cè mó jì ","Tag":null,"Explanation":null,"English":null,"Sort":6,"Dynasty":"清"},{"Id":5518560,"Sentence":"束缚芒鞋侧足行，军前岂可轻儿戏。","Rank":0,"PoetryId":null,"Pinyin":"shù fù máng xié cè zú háng ，jūn qián qi kě qīng ér hū ","Tag":null,"Explanation":null,"English":null,"Sort":7,"Dynasty":"清"},{"Id":5518561,"Sentence":"渐闻朝令许传呼，长揖扣门敬投刺。","Rank":0,"PoetryId":null,"Pinyin":"jiān wén cháo ling hǔ chuán hū ，cháng yī kòu mén jìng tóu cī ","Tag":null,"Explanation":null,"English":null,"Sort":8,"Dynasty":"清"},{"Id":5518562,"Sentence":"将军竟作阶下迎，才见逃人先迸泪。","Rank":0,"PoetryId":null,"Pinyin":"jiāng jūn jìng zuō jiē xià yǐng ，cái jiàn táo rén xiān bèng lèi ","Tag":null,"Explanation":null,"English":null,"Sort":9,"Dynasty":"清"},{"Id":5518563,"Sentence":"敢谓此贼不难平，三月迁延自攻愧。","Rank":0,"PoetryId":null,"Pinyin":"gǎn wèi ci zéi bú nán pǐng ，sān yuè qiān yán zì gōng kuì ","Tag":null,"Explanation":null,"English":null,"Sort":10,"Dynasty":"清"},{"Id":5518564,"Sentence":"张髯怒骂骄儿兵，如所云云颇非醉。","Rank":0,"PoetryId":null,"Pinyin":"zhāng rán nù mà jiāo ér bīng ，rú suǒ yún yún pō fēi zuì ","Tag":null,"Explanation":null,"English":null,"Sort":11,"Dynasty":"清"},{"Id":5518565,"Sentence":"坐来徐献袖中书，五策居然中三四。","Rank":0,"PoetryId":null,"Pinyin":"zuò lái xú suō xìu zhōng shū ，wǔ cè jū rán zhōng sān sì ","Tag":null,"Explanation":null,"English":null,"Sort":12,"Dynasty":"清"},{"Id":5518566,"Sentence":"欲推欲挽忽沈吟，前席无声似酸鼻。","Rank":0,"PoetryId":null,"Pinyin":"yù tuī yù wǎn hū shěn yǐn ，qián xǐ mó shēng shì suān bǐ ","Tag":null,"Explanation":null,"English":null,"Sort":13,"Dynasty":"清"},{"Id":5518567,"Sentence":"但言大帅在钟山，到彼雄心傥一试。","Rank":0,"PoetryId":null,"Pinyin":"dàn yán dà shuài zài zhōng shān ，dào bi xióng xīn tǎng yī shì ","Tag":null,"Explanation":null,"English":null,"Sort":14,"Dynasty":"清"},{"Id":5518568,"Sentence":"我闻未免中狐疑，于我何嫌若引避。","Rank":0,"PoetryId":null,"Pinyin":"wǒ wén wèi miǎn zhōng hú yǐ ，yú wǒ hé xián rě yin bì ","Tag":null,"Explanation":null,"English":null,"Sort":15,"Dynasty":"清"},{"Id":5518569,"Sentence":"归船听取道旁语，请战都非大帅意。","Rank":0,"PoetryId":null,"Pinyin":"guī chuán tīng qǔ dāo páng yǔ ，qing zhàn dōu fēi dà shuài yì ","Tag":null,"Explanation":null,"English":null,"Sort":16,"Dynasty":"清"},{"Id":5518570,"Sentence":"将军近已病填膺，不是将军不了事。","Rank":0,"PoetryId":null,"Pinyin":"jiāng jūn jìn yi bìng tián yīng ，bú shì jiāng jūn bú 了shì ","Tag":null,"Explanation":null,"English":null,"Sort":17,"Dynasty":"清"}]}