{"Id":755481,"Title":"齐天乐  送周韬甫、赵敬甫之杭州","Dynasty":"清","Author":"蒋春霖","Context":"天涯只恨溪山少，青春未留人住。海上闲鸥，沙边客燕，总被西湖招去。垂杨万缕。带离恨丝丝，暗牵柔橹。好趁东风，画船一路看飞絮。相逢知更甚处。鹧鸪啼不断，都是烟雨。泪点关河，军声草木，愁杀江南行旅。丝阑漫谱。怕怨笛吹残，落花难数。门掩春寒，日斜闻戍鼓。","PoertyType":null,"Cipai":"齐天乐","Status":2,"Rank":0,"Tag":null,"Explanation":null,"First":null,"Guid":"6cb983b25f5459303dd3c24d642bd8ee","Step":0,"Verses":[{"Id":5536442,"Sentence":"垂杨万缕。","Rank":0,"PoetryId":null,"Pinyin":"chuǐ yáng mò lǚ ","Tag":null,"Explanation":null,"English":null,"Sort":2,"Dynasty":"清"},{"Id":5536445,"Sentence":"相逢知更甚处。","Rank":0,"PoetryId":null,"Pinyin":"xiāng féng zhī gēng shén chǔ ","Tag":null,"Explanation":null,"English":null,"Sort":5,"Dynasty":"清"},{"Id":5536448,"Sentence":"丝阑漫谱。","Rank":0,"PoetryId":null,"Pinyin":"sī lán màn pǔ ","Tag":null,"Explanation":null,"English":null,"Sort":8,"Dynasty":"清"},{"Id":5536440,"Sentence":"天涯只恨溪山少，青春未留人住。","Rank":0,"PoetryId":null,"Pinyin":"tiān yá zhī hèn xī shān shǎo ，qīng chūn wèi lǐu rén zhù ","Tag":null,"Explanation":null,"English":null,"Sort":0,"Dynasty":"清"},{"Id":5536441,"Sentence":"海上闲鸥，沙边客燕，总被西湖招去。","Rank":0,"PoetryId":null,"Pinyin":"hǎi shǎng xián ōu ，shā biān kè yān ，zǒng bèi xī hú qiáo qù ","Tag":null,"Explanation":null,"English":null,"Sort":1,"Dynasty":"清"},{"Id":5536443,"Sentence":"带离恨丝丝，暗牵柔橹。","Rank":0,"PoetryId":null,"Pinyin":"dài lǐ hèn sī sī ，àn qiān róu lǔ ","Tag":null,"Explanation":null,"English":null,"Sort":3,"Dynasty":"清"},{"Id":5536444,"Sentence":"好趁东风，画船一路看飞絮。","Rank":0,"PoetryId":null,"Pinyin":"hǎo chèn dōng fēng ，huà chuán yī lù kān fēi xù ","Tag":null,"Explanation":null,"English":null,"Sort":4,"Dynasty":"清"},{"Id":5536446,"Sentence":"鹧鸪啼不断，都是烟雨。","Rank":0,"PoetryId":null,"Pinyin":"zhè gū tǐ bú duàn ，dōu shì yān yǔ ","Tag":null,"Explanation":null,"English":null,"Sort":6,"Dynasty":"清"},{"Id":5536447,"Sentence":"泪点关河，军声草木，愁杀江南行旅。","Rank":0,"PoetryId":null,"Pinyin":"lèi diǎn guān hé ，jūn shēng cǎo mù ，chóu shā jiāng nā háng lǚ ","Tag":null,"Explanation":null,"English":null,"Sort":7,"Dynasty":"清"},{"Id":5536449,"Sentence":"怕怨笛吹残，落花难数。","Rank":0,"PoetryId":null,"Pinyin":"pà yuàn dǐ chuī cán ，là huā nán shǔ ","Tag":null,"Explanation":null,"English":null,"Sort":9,"Dynasty":"清"},{"Id":5536450,"Sentence":"门掩春寒，日斜闻戍鼓。","Rank":0,"PoetryId":null,"Pinyin":"mén yǎn chūn hán ，rì xié wén shù gǔ ","Tag":null,"Explanation":null,"English":null,"Sort":10,"Dynasty":"清"}]}