{"Id":818014,"Title":"百字令 其一 自题小像","Dynasty":"清","Author":"聂树楷","Context":"彼何人者，是聱园居士，镜中留印。百岁光阴如转烛，白尽疏髯短鬓。耳鼓殷雷，牙车脱毂，目力凭双镜。夕阳无限，黄昏只是将近。壮岁角逐名场，浮沉宦海，精力销磨尽。问水寻山空结想，无具那能济胜。米汁餐禅，苜盘款客，聊遣闲居兴。偶留形影，渊明自答自问。","PoertyType":null,"Cipai":"百字令","Status":1,"Rank":0,"Tag":null,"Explanation":null,"First":null,"Guid":"a05fafdd9f32e0f8214b4804e5a794e6","Step":0,"Verses":[{"Id":5822161,"Sentence":"彼何人者，是聱园居士，镜中留印。","Rank":0,"PoetryId":null,"Pinyin":"bi hé rén zhě ，shì áo yuán jū shì ，jìng zhōng lǐu yìn ","Tag":null,"Explanation":null,"English":null,"Sort":0,"Dynasty":"清"},{"Id":5822162,"Sentence":"百岁光阴如转烛，白尽疏髯短鬓。","Rank":0,"PoetryId":null,"Pinyin":"bǎi suì guāng yīn rú zhuǎi zhú ，bái jin shū rán duǎn bìn ","Tag":null,"Explanation":null,"English":null,"Sort":1,"Dynasty":"清"},{"Id":5822163,"Sentence":"耳鼓殷雷，牙车脱毂，目力凭双镜。","Rank":0,"PoetryId":null,"Pinyin":"ěr gǔ yān léi ，yá chē tuō gū ，mù lì pǐng shuāng jìng ","Tag":null,"Explanation":null,"English":null,"Sort":2,"Dynasty":"清"},{"Id":5822164,"Sentence":"夕阳无限，黄昏只是将近。","Rank":0,"PoetryId":null,"Pinyin":"xī yáng mó xiàn ，huáng hūn zhī shì jiāng jìn ","Tag":null,"Explanation":null,"English":null,"Sort":3,"Dynasty":"清"},{"Id":5822165,"Sentence":"壮岁角逐名场，浮沉宦海，精力销磨尽。","Rank":0,"PoetryId":null,"Pinyin":"zhuàng suì jiǎo zhú mǐng cháng ，fú chén huàn hǎi ，jīng lì xiāo mó jin ","Tag":null,"Explanation":null,"English":null,"Sort":4,"Dynasty":"清"},{"Id":5822166,"Sentence":"问水寻山空结想，无具那能济胜。","Rank":0,"PoetryId":null,"Pinyin":"wèn shui xún shān kōng jiē xiǎng ，mó jù nā néng ji shēng ","Tag":null,"Explanation":null,"English":null,"Sort":5,"Dynasty":"清"},{"Id":5822167,"Sentence":"米汁餐禅，苜盘款客，聊遣闲居兴。","Rank":0,"PoetryId":null,"Pinyin":"mi zhī cān chán ，mù pán kuǎn kè ，liáo qiǎn xián jū xīng ","Tag":null,"Explanation":null,"English":null,"Sort":6,"Dynasty":"清"},{"Id":5822168,"Sentence":"偶留形影，渊明自答自问。","Rank":0,"PoetryId":null,"Pinyin":"ǒu lǐu xǐng ying ，yuān mǐng zì dā zì wèn ","Tag":null,"Explanation":null,"English":null,"Sort":7,"Dynasty":"清"}]}