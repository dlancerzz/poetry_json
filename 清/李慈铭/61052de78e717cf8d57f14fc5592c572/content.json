{"Id":746225,"Title":"京邸冬夜读书","Dynasty":"清","Author":"李慈铭","Context":"昨日中旨下，率钱修离宫。读诏私太息，此举宜从容。圣人秉纯孝，不暇权始终。长乐楼百尺，积庆花千重。取足天下养，承欢良无穷。四海幸平台，物力犹未充。岛夷怙群丑，鼾睡长安中。诚宜法文景，励治威诸戎。安可舍禁钥，危照甘泉烽。台疏閒一上，未得回宸衷。贤傅造辟言，主德本至聪。岂不念民瘼，何难罢新丰。事关国根本，连章期诸公。冗官未食禄，涕泪徒沾胸。伏阙讵可效，草奏谁为通。负此读书力，仅争章句功。漆室夜深讥，四顾无予同。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"61052de78e717cf8d57f14fc5592c572","Step":0,"Verses":[{"Id":5977693,"Sentence":"昨日中旨下，率钱修离宫。","Rank":0,"PoetryId":null,"Pinyin":"zuó rì zhōng zhi xià ，lǜ qián xīu lǐ gōng ","Tag":null,"Explanation":null,"English":null,"Sort":0,"Dynasty":"清"},{"Id":5977694,"Sentence":"读诏私太息，此举宜从容。","Rank":0,"PoetryId":null,"Pinyin":"dòu zhào sī tài xī ，ci jǔ yǐ cóng róng ","Tag":null,"Explanation":null,"English":null,"Sort":1,"Dynasty":"清"},{"Id":5977695,"Sentence":"圣人秉纯孝，不暇权始终。","Rank":0,"PoetryId":null,"Pinyin":"shèng rén bing chún xiào ，bú xiá quán shi zhōng ","Tag":null,"Explanation":null,"English":null,"Sort":2,"Dynasty":"清"},{"Id":5977696,"Sentence":"长乐楼百尺，积庆花千重。","Rank":0,"PoetryId":null,"Pinyin":"cháng lè lóu bǎi chě ，jī qìng huā qiān chóng ","Tag":null,"Explanation":null,"English":null,"Sort":3,"Dynasty":"清"},{"Id":5977697,"Sentence":"取足天下养，承欢良无穷。","Rank":0,"PoetryId":null,"Pinyin":"qǔ zú tiān xià yǎng ，chéng huān liáng mó qióng ","Tag":null,"Explanation":null,"English":null,"Sort":4,"Dynasty":"清"},{"Id":5977698,"Sentence":"四海幸平台，物力犹未充。","Rank":0,"PoetryId":null,"Pinyin":"sì hǎi xìng pǐng tāi ，wù lì yóu wèi chōng ","Tag":null,"Explanation":null,"English":null,"Sort":5,"Dynasty":"清"},{"Id":5977699,"Sentence":"岛夷怙群丑，鼾睡长安中。","Rank":0,"PoetryId":null,"Pinyin":"dǎo yǐ hù qún chǒu ，hān shuì cháng ān zhōng ","Tag":null,"Explanation":null,"English":null,"Sort":6,"Dynasty":"清"},{"Id":5977700,"Sentence":"诚宜法文景，励治威诸戎。","Rank":0,"PoetryId":null,"Pinyin":"chéng yǐ fǎ wén jing ，lì zhì wēi zhū róng ","Tag":null,"Explanation":null,"English":null,"Sort":7,"Dynasty":"清"},{"Id":5977701,"Sentence":"安可舍禁钥，危照甘泉烽。","Rank":0,"PoetryId":null,"Pinyin":"ān kě shě jīn yào ，wēi zhào gān quán fēng ","Tag":null,"Explanation":null,"English":null,"Sort":8,"Dynasty":"清"},{"Id":5977702,"Sentence":"台疏閒一上，未得回宸衷。","Rank":0,"PoetryId":null,"Pinyin":"tāi shū jiān yī shǎng ，wèi dé huǐ chén zhōng ","Tag":null,"Explanation":null,"English":null,"Sort":9,"Dynasty":"清"},{"Id":5977703,"Sentence":"贤傅造辟言，主德本至聪。","Rank":0,"PoetryId":null,"Pinyin":"xián fù zào bì yán ，zhǔ dé běn zhì cōng ","Tag":null,"Explanation":null,"English":null,"Sort":10,"Dynasty":"清"},{"Id":5977704,"Sentence":"岂不念民瘼，何难罢新丰。","Rank":0,"PoetryId":null,"Pinyin":"qi bú niàn mǐn mò ，hé nán bā xīn fēng ","Tag":null,"Explanation":null,"English":null,"Sort":11,"Dynasty":"清"},{"Id":5977705,"Sentence":"事关国根本，连章期诸公。","Rank":0,"PoetryId":null,"Pinyin":"shì guān guó gēn běn ，lián zhāng jī zhū gōng ","Tag":null,"Explanation":null,"English":null,"Sort":12,"Dynasty":"清"},{"Id":5977706,"Sentence":"冗官未食禄，涕泪徒沾胸。","Rank":0,"PoetryId":null,"Pinyin":"rǒng guān wèi shǐ lù ，tì lèi tú zhān xiōng ","Tag":null,"Explanation":null,"English":null,"Sort":13,"Dynasty":"清"},{"Id":5977707,"Sentence":"伏阙讵可效，草奏谁为通。","Rank":0,"PoetryId":null,"Pinyin":"fú quē jù kě xiào ，cǎo zòu shéi wéi tōng ","Tag":null,"Explanation":null,"English":null,"Sort":14,"Dynasty":"清"},{"Id":5977708,"Sentence":"负此读书力，仅争章句功。","Rank":0,"PoetryId":null,"Pinyin":"fù ci dòu shū lì ，jin zhēng zhāng gōu gōng ","Tag":null,"Explanation":null,"English":null,"Sort":15,"Dynasty":"清"},{"Id":5977709,"Sentence":"漆室夜深讥，四顾无予同。","Rank":0,"PoetryId":null,"Pinyin":"qī shì yè shēn jī ，sì gù mó yú tóng ","Tag":null,"Explanation":null,"English":null,"Sort":16,"Dynasty":"清"}]}