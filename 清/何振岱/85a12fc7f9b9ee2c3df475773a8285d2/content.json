{"Id":816511,"Title":"双双燕 为陈敬如题《燕燕楼图》","Dynasty":"清","Author":"何振岱","Context":"柔风倦日，正开遍棠梨，零花谁主。伤春有客，爱听素禽低语。忙煞双飞燕侣。惯掌上、回身娇舞。有人洒酒花前，署作奁台香史。眉妩。筝床暗睹。认旧宅新巢，锦书红缕。分明相识，漫记赵家院宇。为语楼前茂树。莫遮断、珠帘疏处。直饶自在回旋，趁取朝朝暮暮。","PoertyType":null,"Cipai":"双双燕","Status":2,"Rank":0,"Tag":null,"Explanation":null,"First":null,"Guid":"85a12fc7f9b9ee2c3df475773a8285d2","Step":0,"Verses":[{"Id":5809798,"Sentence":"忙煞双飞燕侣。","Rank":0,"PoetryId":null,"Pinyin":"máng shā shuāng fēi yān lǚ ","Tag":null,"Explanation":null,"English":null,"Sort":2,"Dynasty":"清"},{"Id":5809801,"Sentence":"眉妩。","Rank":0,"PoetryId":null,"Pinyin":"méi wǔ ","Tag":null,"Explanation":null,"English":null,"Sort":5,"Dynasty":"清"},{"Id":5809802,"Sentence":"筝床暗睹。","Rank":0,"PoetryId":null,"Pinyin":"zhēng chuáng àn dǔ ","Tag":null,"Explanation":null,"English":null,"Sort":6,"Dynasty":"清"},{"Id":5809805,"Sentence":"为语楼前茂树。","Rank":0,"PoetryId":null,"Pinyin":"wéi yǔ lóu qián mào shù ","Tag":null,"Explanation":null,"English":null,"Sort":9,"Dynasty":"清"},{"Id":5809796,"Sentence":"柔风倦日，正开遍棠梨，零花谁主。","Rank":0,"PoetryId":null,"Pinyin":"róu fēng juàn rì ，zhēng kāi biàn táng lǐ ，lǐng huā shéi zhǔ ","Tag":null,"Explanation":null,"English":null,"Sort":0,"Dynasty":"清"},{"Id":5809797,"Sentence":"伤春有客，爱听素禽低语。","Rank":0,"PoetryId":null,"Pinyin":"shāng chūn yǒu kè ，ài tīng sù qǐn dī yǔ ","Tag":null,"Explanation":null,"English":null,"Sort":1,"Dynasty":"清"},{"Id":5809799,"Sentence":"惯掌上、回身娇舞。","Rank":0,"PoetryId":null,"Pinyin":"guàn zhǎng shǎng 、huǐ shēn jiāo wǔ ","Tag":null,"Explanation":null,"English":null,"Sort":3,"Dynasty":"清"},{"Id":5809800,"Sentence":"有人洒酒花前，署作奁台香史。","Rank":0,"PoetryId":null,"Pinyin":"yǒu rén sǎ jiu huā qián ，shǔ zuō lián tāi xiāng shi ","Tag":null,"Explanation":null,"English":null,"Sort":4,"Dynasty":"清"},{"Id":5809803,"Sentence":"认旧宅新巢，锦书红缕。","Rank":0,"PoetryId":null,"Pinyin":"rèn jìu zhái xīn cháo ，jin shū gōng lǚ ","Tag":null,"Explanation":null,"English":null,"Sort":7,"Dynasty":"清"},{"Id":5809804,"Sentence":"分明相识，漫记赵家院宇。","Rank":0,"PoetryId":null,"Pinyin":"fēn mǐng xiāng shǐ ，màn jì zhào gū yuàn yǔ ","Tag":null,"Explanation":null,"English":null,"Sort":8,"Dynasty":"清"},{"Id":5809806,"Sentence":"莫遮断、珠帘疏处。","Rank":0,"PoetryId":null,"Pinyin":"mò zhē duàn 、zhū lián shū chǔ ","Tag":null,"Explanation":null,"English":null,"Sort":10,"Dynasty":"清"},{"Id":5809807,"Sentence":"直饶自在回旋，趁取朝朝暮暮。","Rank":0,"PoetryId":null,"Pinyin":"zhǐ ráo zì zài huǐ xuán ，chèn qǔ cháo cháo mù mù ","Tag":null,"Explanation":null,"English":null,"Sort":11,"Dynasty":"清"}]}