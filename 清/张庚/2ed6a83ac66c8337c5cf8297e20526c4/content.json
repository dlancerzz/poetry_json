{"Id":733626,"Title":"李方伯藏倪云林溪山无尽图","Dynasty":"清","Author":"张庚","Context":"清閟高人骨格奇，意趣岂复同凡儿。偶尔适兴写山水，冷致冽欲凌人肌。想是霞餐却火食，不然那得清如斯。此卷高尺长减仞，幽溪重复山逶迤。枯林一簇山之麓，林下深深置两屋。盖茅零落墙欲颓，屋后萧疏映丛竹。柴门不闭阒无人，烟波迤漾平侵门。旁通略彴亦将断，舟楫沈齧洲沙痕。崇峰侧岭绝蹊畛，荒寒似写乱后村。要是生当至元末，乱亡在在惊心魂。目有所伤手自应，岂惟迂癖成性存。此卷笔法尤可喜，细观不与常作似。山石居然王右丞，树木全逼营丘李。枯淡虽云是本色，神味须知备众美。世人但拟解索皴，谁向先生问具体。李君珍惜同隋珠，自云得之酒家胡。出坎藉茅非偶尔，定是迂翁神与俱。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2ed6a83ac66c8337c5cf8297e20526c4","Step":0,"Verses":[{"Id":5491066,"Sentence":"目有所伤手自应，岂惟迂癖成性存。","Rank":0,"PoetryId":null,"Pinyin":"mù yǒu suǒ shāng shǒu zì yīng ，qi wéi yū pi chéng xìng cún ","Tag":null,"Explanation":null,"English":null,"Sort":10,"Dynasty":"清"},{"Id":5491056,"Sentence":"清閟高人骨格奇，意趣岂复同凡儿。","Rank":0,"PoetryId":null,"Pinyin":"qīng bì gāo rén gū gē jī ，yì qù qi fù tóng fán ér ","Tag":null,"Explanation":null,"English":null,"Sort":0,"Dynasty":"清"},{"Id":5491057,"Sentence":"偶尔适兴写山水，冷致冽欲凌人肌。","Rank":0,"PoetryId":null,"Pinyin":"ǒu ěr kuò xīng xiě shān shui ，lěng zhì liè yù līng rén jī ","Tag":null,"Explanation":null,"English":null,"Sort":1,"Dynasty":"清"},{"Id":5491058,"Sentence":"想是霞餐却火食，不然那得清如斯。","Rank":0,"PoetryId":null,"Pinyin":"xiǎng shì xiá cān què huǒ shǐ ，bú rán nā dé qīng rú sī ","Tag":null,"Explanation":null,"English":null,"Sort":2,"Dynasty":"清"},{"Id":5491059,"Sentence":"此卷高尺长减仞，幽溪重复山逶迤。","Rank":0,"PoetryId":null,"Pinyin":"ci juǎn gāo chě cháng jiǎn rèn ，yōu xī chóng fù shān wēi yǐ ","Tag":null,"Explanation":null,"English":null,"Sort":3,"Dynasty":"清"},{"Id":5491060,"Sentence":"枯林一簇山之麓，林下深深置两屋。","Rank":0,"PoetryId":null,"Pinyin":"kū lǐn yī cù shān zhī lù ，lǐn xià shēn shēn zhì liǎng wū ","Tag":null,"Explanation":null,"English":null,"Sort":4,"Dynasty":"清"},{"Id":5491061,"Sentence":"盖茅零落墙欲颓，屋后萧疏映丛竹。","Rank":0,"PoetryId":null,"Pinyin":"gài máo lǐng là qiáng yù tuǐ ，wū hòu xiāo shū yìng cóng zhú ","Tag":null,"Explanation":null,"English":null,"Sort":5,"Dynasty":"清"},{"Id":5491062,"Sentence":"柴门不闭阒无人，烟波迤漾平侵门。","Rank":0,"PoetryId":null,"Pinyin":"chái mén bú bì qù mó rén ，yān bō yǐ yàng pǐng qīn mén ","Tag":null,"Explanation":null,"English":null,"Sort":6,"Dynasty":"清"},{"Id":5491063,"Sentence":"旁通略彴亦将断，舟楫沈齧洲沙痕。","Rank":0,"PoetryId":null,"Pinyin":"páng tōng lvè bó yì jiāng duàn ，zhōu jǐ shěn niè zhōu shā hén ","Tag":null,"Explanation":null,"English":null,"Sort":7,"Dynasty":"清"},{"Id":5491064,"Sentence":"崇峰侧岭绝蹊畛，荒寒似写乱后村。","Rank":0,"PoetryId":null,"Pinyin":"chóng fēng cè ling jué qī zhěn ，huāng hán shì xiě luàn hòu cūn ","Tag":null,"Explanation":null,"English":null,"Sort":8,"Dynasty":"清"},{"Id":5491065,"Sentence":"要是生当至元末，乱亡在在惊心魂。","Rank":0,"PoetryId":null,"Pinyin":"yāo shì shēng dāng zhì yuán mò ，luàn wáng zài zài jīng xīn hún ","Tag":null,"Explanation":null,"English":null,"Sort":9,"Dynasty":"清"},{"Id":5491067,"Sentence":"此卷笔法尤可喜，细观不与常作似。","Rank":0,"PoetryId":null,"Pinyin":"ci juǎn bi fǎ yóu kě xi ，xì guān bú yú cháng zuō shì ","Tag":null,"Explanation":null,"English":null,"Sort":11,"Dynasty":"清"},{"Id":5491068,"Sentence":"山石居然王右丞，树木全逼营丘李。","Rank":0,"PoetryId":null,"Pinyin":"shān dàn jū rán wáng yòu chéng ，shù mù quán bī yǐng qīu li ","Tag":null,"Explanation":null,"English":null,"Sort":12,"Dynasty":"清"},{"Id":5491069,"Sentence":"枯淡虽云是本色，神味须知备众美。","Rank":0,"PoetryId":null,"Pinyin":"kū dàn suī yún shì běn sè ，shén wèi xū zhī bèi zhòng měi ","Tag":null,"Explanation":null,"English":null,"Sort":13,"Dynasty":"清"},{"Id":5491070,"Sentence":"世人但拟解索皴，谁向先生问具体。","Rank":0,"PoetryId":null,"Pinyin":"shì rén dàn ni jiě suǒ cūn ，shéi xiàng xiān shēng wèn jù tī ","Tag":null,"Explanation":null,"English":null,"Sort":14,"Dynasty":"清"},{"Id":5491071,"Sentence":"李君珍惜同隋珠，自云得之酒家胡。","Rank":0,"PoetryId":null,"Pinyin":"li jūn zhēn xī tóng suǐ zhū ，zì yún dé zhī jiu gū hú ","Tag":null,"Explanation":null,"English":null,"Sort":15,"Dynasty":"清"},{"Id":5491072,"Sentence":"出坎藉茅非偶尔，定是迂翁神与俱。","Rank":0,"PoetryId":null,"Pinyin":"chū kǎn jǐ máo fēi ǒu ěr ，dìng shì yū wēng shén yú jū ","Tag":null,"Explanation":null,"English":null,"Sort":16,"Dynasty":"清"}]}