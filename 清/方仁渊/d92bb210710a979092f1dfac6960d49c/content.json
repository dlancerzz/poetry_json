{"Id":825257,"Title":"老友浦玉圃兄，以山东知县殁于京邸，旅榇归，囊无常物，忆向日诗酒缱绻，哀其人，悲其遇，作挽诗三章以言情","Dynasty":"清","Author":"方仁渊","Context":"噩耗惊传废夕餐，西风猎猎雁声寒。文章有价登科易，官吏无钱捧檄难。囊橐已随宦海尽，精神更为簿书残。牛刀才试人琴杳，儿女团团不忍看。昔年曾与武陵游，携手同登李郭舟。雨后共穿三竺屐，月明犹上六桥楼。湖边载酒寻苏小，柳外行吟识马周。一梦蘧然陈迹在，夕阳流水不胜愁。如椽健笔扫千军，稽绍稠人鹤出群。少日襟怀沧海月，频年励志泰山云。故交贫贱犹馀我，老境衰颓更哭君。非是耽吟情不已，菲材曾沐惠风曛。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d92bb210710a979092f1dfac6960d49c","Step":0,"Verses":[{"Id":5754040,"Sentence":"噩耗惊传废夕餐，西风猎猎雁声寒。","Rank":0,"PoetryId":null,"Pinyin":"è hào jīng chuán fèi xī cān ，xī fēng liè liè yàn shēng hán ","Tag":null,"Explanation":null,"English":null,"Sort":0,"Dynasty":"清"},{"Id":5754041,"Sentence":"文章有价登科易，官吏无钱捧檄难。","Rank":0,"PoetryId":null,"Pinyin":"wén zhāng yǒu jià dēng kē yì ，guān lì mó qián pěng xǐ nán ","Tag":null,"Explanation":null,"English":null,"Sort":1,"Dynasty":"清"},{"Id":5754042,"Sentence":"囊橐已随宦海尽，精神更为簿书残。","Rank":0,"PoetryId":null,"Pinyin":"nāng tuó yi suǐ huàn hǎi jin ，jīng shén gēng wéi bù shū cán ","Tag":null,"Explanation":null,"English":null,"Sort":2,"Dynasty":"清"},{"Id":5754043,"Sentence":"牛刀才试人琴杳，儿女团团不忍看。","Rank":0,"PoetryId":null,"Pinyin":"nǐu dāo cái shì rén qǐn yǎo ，ér nǚ tuán tuán bú rěn kān ","Tag":null,"Explanation":null,"English":null,"Sort":3,"Dynasty":"清"},{"Id":5754044,"Sentence":"昔年曾与武陵游，携手同登李郭舟。","Rank":0,"PoetryId":null,"Pinyin":"xī nián céng yú wǔ lǐng yóu ，xié shǒu tóng dēng li guō zhōu ","Tag":null,"Explanation":null,"English":null,"Sort":4,"Dynasty":"清"},{"Id":5754045,"Sentence":"雨后共穿三竺屐，月明犹上六桥楼。","Rank":0,"PoetryId":null,"Pinyin":"yǔ hòu gōng chuān sān zhú jī ，yuè mǐng yóu shǎng lìu qiáo lóu ","Tag":null,"Explanation":null,"English":null,"Sort":5,"Dynasty":"清"},{"Id":5754046,"Sentence":"湖边载酒寻苏小，柳外行吟识马周。","Rank":0,"PoetryId":null,"Pinyin":"hú biān zǎi jiu xún sū xiǎo ，liu wài háng yǐn shǐ mǎ zhōu ","Tag":null,"Explanation":null,"English":null,"Sort":6,"Dynasty":"清"},{"Id":5754047,"Sentence":"一梦蘧然陈迹在，夕阳流水不胜愁。","Rank":0,"PoetryId":null,"Pinyin":"yī mèng qú rán chén jì zài ，xī yáng lǐu shui bú shēng chóu ","Tag":null,"Explanation":null,"English":null,"Sort":7,"Dynasty":"清"},{"Id":5754048,"Sentence":"如椽健笔扫千军，稽绍稠人鹤出群。","Rank":0,"PoetryId":null,"Pinyin":"rú chuán jiàn bi sǎo qiān jūn ，jī shào chóu rén hè chū qún ","Tag":null,"Explanation":null,"English":null,"Sort":8,"Dynasty":"清"},{"Id":5754049,"Sentence":"少日襟怀沧海月，频年励志泰山云。","Rank":0,"PoetryId":null,"Pinyin":"shǎo rì jīn huái cāng hǎi yuè ，pǐn nián lì zhì tài shān yún ","Tag":null,"Explanation":null,"English":null,"Sort":9,"Dynasty":"清"},{"Id":5754050,"Sentence":"故交贫贱犹馀我，老境衰颓更哭君。","Rank":0,"PoetryId":null,"Pinyin":"gù jiāo pǐn jiàn yóu yú wǒ ，lǎo jìng cuī tuǐ gēng kū jūn ","Tag":null,"Explanation":null,"English":null,"Sort":10,"Dynasty":"清"},{"Id":5754051,"Sentence":"非是耽吟情不已，菲材曾沐惠风曛。","Rank":0,"PoetryId":null,"Pinyin":"fēi shì dān yǐn qǐng bú yi ，fēi cái céng mù huì fēng xūn ","Tag":null,"Explanation":null,"English":null,"Sort":11,"Dynasty":"清"}]}