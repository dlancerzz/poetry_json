{"Id":825281,"Title":"甲寅立春前一日，庞聱叟招饮，座中九人，合六百十三岁，醉归赋四绝句简谢","Dynasty":"清","Author":"方仁渊","Context":"望仙桥上望群仙，鸾鹤翩翩下碧天。我似道人殷七七，也随仙袂落琼筵。新醅腊酒柏枝浓，恰好迎春更饯冬。醉后高谈惊四座，须眉最古让元龙。请得侏儒不倒翁，回波舞雪笑春风。似将红袖殷勤劝，劝得东家酒瓮空。大好虞山似洛中，九人白发照颜红。何时再集颍川老，共醉襄阳庞德公。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"1105ab9e2f3787604ba27db02dda9b8c","Step":0,"Verses":[{"Id":5754019,"Sentence":"望仙桥上望群仙，鸾鹤翩翩下碧天。","Rank":0,"PoetryId":null,"Pinyin":"wàng xiān qiáo shǎng wàng qún xiān ，luán hè piān piān xià bì tiān ","Tag":null,"Explanation":null,"English":null,"Sort":0,"Dynasty":"清"},{"Id":5754020,"Sentence":"我似道人殷七七，也随仙袂落琼筵。","Rank":0,"PoetryId":null,"Pinyin":"wǒ shì dāo rén yān qī qī ，yě suǐ xiān mèi là qióng yán ","Tag":null,"Explanation":null,"English":null,"Sort":1,"Dynasty":"清"},{"Id":5754021,"Sentence":"新醅腊酒柏枝浓，恰好迎春更饯冬。","Rank":0,"PoetryId":null,"Pinyin":"xīn pēi là jiu bǎi zhī nóng ，qià hǎo yǐng chūn gēng jiàn dōng ","Tag":null,"Explanation":null,"English":null,"Sort":2,"Dynasty":"清"},{"Id":5754022,"Sentence":"醉后高谈惊四座，须眉最古让元龙。","Rank":0,"PoetryId":null,"Pinyin":"zuì hòu gāo tán jīng sì zuò ，xū méi zuì gǔ ràng yuán lóng ","Tag":null,"Explanation":null,"English":null,"Sort":3,"Dynasty":"清"},{"Id":5754024,"Sentence":"似将红袖殷勤劝，劝得东家酒瓮空。","Rank":0,"PoetryId":null,"Pinyin":"shì jiāng gōng xìu yān qǐn quàn ，quàn dé dōng gū jiu wèng kōng ","Tag":null,"Explanation":null,"English":null,"Sort":5,"Dynasty":"清"},{"Id":5754025,"Sentence":"大好虞山似洛中，九人白发照颜红。","Rank":0,"PoetryId":null,"Pinyin":"dà hǎo yú shān shì luò zhōng ，jiu rén bái fā zhào yán gōng ","Tag":null,"Explanation":null,"English":null,"Sort":6,"Dynasty":"清"},{"Id":5754026,"Sentence":"何时再集颍川老，共醉襄阳庞德公。","Rank":0,"PoetryId":null,"Pinyin":"hé shǐ zài jǐ ying chuān lǎo ，gōng zuì xiāng yáng páng dé gōng ","Tag":null,"Explanation":null,"English":null,"Sort":7,"Dynasty":"清"},{"Id":5754023,"Sentence":"请得侏儒不倒翁，回波舞雪笑春风。","Rank":0,"PoetryId":null,"Pinyin":"qing dé zhū rú bú dǎo wēng ，huǐ bō wǔ xuě xiào chūn fēng ","Tag":null,"Explanation":null,"English":null,"Sort":4,"Dynasty":"清"}]}