{"Id":742673,"Title":"拟古 其六","Dynasty":"清","Author":"王拯","Context":"左藏早亏竭，捃摭到关榷。国中又四郊，持笇尽握齱。江湖久乾旱，灾祲又螟蠼。去年履亩余，箕敛又今作。军中责转运，官岂为囊橐。富贪贫者死，骨血任敲斲。敲斲何敢言，斯民甚中悫。谁知剜心肉，尔乃事酒乐。玉貌锦衣郎，金鞍骑六駮。金张本家世，光彩甚卓荦。清晨谒中军，晚出大欢噱。第闻前军捷，筹运秘帷幕。明镫宴如渑，号令走雷雹。归来百呵殿，计日有佳擢。小人幸葭莩，茹拔尽优渥。歌儿头锦缠，挥斥罄山岳。吾军虮生甲，菜色忍桑蠋。而官计锱铢，相对情殊邈。群饥走何之，铤鹿能反角。足寒伤人心，朝涉何劳斮。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6b51aaaba843c0a2cac504e403bf8710","Step":0,"Verses":[{"Id":5959250,"Sentence":"左藏早亏竭，捃摭到关榷。","Rank":0,"PoetryId":null,"Pinyin":"zuǒ cáng zǎo kuī jié ，jùn zhǐ dào guān què ","Tag":null,"Explanation":null,"English":null,"Sort":0,"Dynasty":"清"},{"Id":5959251,"Sentence":"国中又四郊，持笇尽握齱。","Rank":0,"PoetryId":null,"Pinyin":"guó zhōng yòu sì jiāo ，chǐ suàn jin wò chuò ","Tag":null,"Explanation":null,"English":null,"Sort":1,"Dynasty":"清"},{"Id":5959252,"Sentence":"江湖久乾旱，灾祲又螟蠼。","Rank":0,"PoetryId":null,"Pinyin":"jiāng hú jiu gān hàn ，zāi jìn yòu mǐng qú ","Tag":null,"Explanation":null,"English":null,"Sort":2,"Dynasty":"清"},{"Id":5959253,"Sentence":"去年履亩余，箕敛又今作。","Rank":0,"PoetryId":null,"Pinyin":"qù nián lǚ mǔ yú ，jī liǎn yòu jīn zuō ","Tag":null,"Explanation":null,"English":null,"Sort":3,"Dynasty":"清"},{"Id":5959254,"Sentence":"军中责转运，官岂为囊橐。","Rank":0,"PoetryId":null,"Pinyin":"jūn zhōng zé zhuǎi yùn ，guān qi wéi nāng tuó ","Tag":null,"Explanation":null,"English":null,"Sort":4,"Dynasty":"清"},{"Id":5959255,"Sentence":"富贪贫者死，骨血任敲斲。","Rank":0,"PoetryId":null,"Pinyin":"fù tān pǐn zhě si ，gū xiě rén qiāo zhuó ","Tag":null,"Explanation":null,"English":null,"Sort":5,"Dynasty":"清"},{"Id":5959256,"Sentence":"敲斲何敢言，斯民甚中悫。","Rank":0,"PoetryId":null,"Pinyin":"qiāo zhuó hé gǎn yán ，sī mǐn shén zhōng què ","Tag":null,"Explanation":null,"English":null,"Sort":6,"Dynasty":"清"},{"Id":5959257,"Sentence":"谁知剜心肉，尔乃事酒乐。","Rank":0,"PoetryId":null,"Pinyin":"shéi zhī wān xīn ròu ，ěr nǎi shì jiu lè ","Tag":null,"Explanation":null,"English":null,"Sort":7,"Dynasty":"清"},{"Id":5959258,"Sentence":"玉貌锦衣郎，金鞍骑六駮。","Rank":0,"PoetryId":null,"Pinyin":"yù mào jin yī láng ，jīn ān jì lìu bó ","Tag":null,"Explanation":null,"English":null,"Sort":8,"Dynasty":"清"},{"Id":5959259,"Sentence":"金张本家世，光彩甚卓荦。","Rank":0,"PoetryId":null,"Pinyin":"jīn zhāng běn gū shì ，guāng cǎi shén zhuó luò ","Tag":null,"Explanation":null,"English":null,"Sort":9,"Dynasty":"清"},{"Id":5959260,"Sentence":"清晨谒中军，晚出大欢噱。","Rank":0,"PoetryId":null,"Pinyin":"qīng chén yè zhōng jūn ，wǎn chū dà huān jué ","Tag":null,"Explanation":null,"English":null,"Sort":10,"Dynasty":"清"},{"Id":5959261,"Sentence":"第闻前军捷，筹运秘帷幕。","Rank":0,"PoetryId":null,"Pinyin":"dì wén qián jūn jié ，chóu yùn bì wéi mù ","Tag":null,"Explanation":null,"English":null,"Sort":11,"Dynasty":"清"},{"Id":5959262,"Sentence":"明镫宴如渑，号令走雷雹。","Rank":0,"PoetryId":null,"Pinyin":"mǐng dèng yàn rú miǎn ，háo ling zǒu léi báo ","Tag":null,"Explanation":null,"English":null,"Sort":12,"Dynasty":"清"},{"Id":5959263,"Sentence":"归来百呵殿，计日有佳擢。","Rank":0,"PoetryId":null,"Pinyin":"guī lái bǎi ā diàn ，jì rì yǒu jiā zhuó ","Tag":null,"Explanation":null,"English":null,"Sort":13,"Dynasty":"清"},{"Id":5959264,"Sentence":"小人幸葭莩，茹拔尽优渥。","Rank":0,"PoetryId":null,"Pinyin":"xiǎo rén xìng jiā fú ，rú bá jin yōu wò ","Tag":null,"Explanation":null,"English":null,"Sort":14,"Dynasty":"清"},{"Id":5959265,"Sentence":"歌儿头锦缠，挥斥罄山岳。","Rank":0,"PoetryId":null,"Pinyin":"gē ér tóu jin chán ，huī chì qìng shān yuè ","Tag":null,"Explanation":null,"English":null,"Sort":15,"Dynasty":"清"},{"Id":5959266,"Sentence":"吾军虮生甲，菜色忍桑蠋。","Rank":0,"PoetryId":null,"Pinyin":"wú jūn ji shēng jiǎ ，cài sè rěn sāng shú ","Tag":null,"Explanation":null,"English":null,"Sort":16,"Dynasty":"清"},{"Id":5959267,"Sentence":"而官计锱铢，相对情殊邈。","Rank":0,"PoetryId":null,"Pinyin":"ér guān jì zī zhū ，xiāng duì qǐng shū miǎo ","Tag":null,"Explanation":null,"English":null,"Sort":17,"Dynasty":"清"},{"Id":5959268,"Sentence":"群饥走何之，铤鹿能反角。","Rank":0,"PoetryId":null,"Pinyin":"qún jī zǒu hé zhī ，dìng lù néng fǎn jiǎo ","Tag":null,"Explanation":null,"English":null,"Sort":18,"Dynasty":"清"},{"Id":5959269,"Sentence":"足寒伤人心，朝涉何劳斮。","Rank":0,"PoetryId":null,"Pinyin":"zú hán shāng rén xīn ，cháo shè hé láo zhuó ","Tag":null,"Explanation":null,"English":null,"Sort":19,"Dynasty":"清"}]}