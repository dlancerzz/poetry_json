{"Id":724416,"Title":"司马迁","Dynasty":"清","Author":"雷钟德","Context":"龙门下河水，千载流呜咽。中有文史声，太史昔愁绝。发愤次旧闻，万怪纷诡谲。幽如暗泉鸣，纡曲势百折。仿佛三神山，烟云倏起灭。仙姬下湘渚，可望不可亵。驰骤风雨来，万马鏦金铁。忽如牛弩张，剑斫生蛟血。千秋存史法，笔力固高洁。自公创兹体，班范继论列。各成一家言，惟公尤度越。高怀多寄托，奇气恣宕跌。是非虽颇谬，感愤固有说。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d73bd7b7df07473b23b5450092e368ba","Step":0,"Verses":[{"Id":5907565,"Sentence":"龙门下河水，千载流呜咽。","Rank":0,"PoetryId":null,"Pinyin":"lóng mén xià hé shui ，qiān zǎi lǐu wū yān ","Tag":null,"Explanation":null,"English":null,"Sort":0,"Dynasty":"清"},{"Id":5907566,"Sentence":"中有文史声，太史昔愁绝。","Rank":0,"PoetryId":null,"Pinyin":"zhōng yǒu wén shi shēng ，tài shi xī chóu jué ","Tag":null,"Explanation":null,"English":null,"Sort":1,"Dynasty":"清"},{"Id":5907567,"Sentence":"发愤次旧闻，万怪纷诡谲。","Rank":0,"PoetryId":null,"Pinyin":"fā fèn cì jìu wén ，mò guài fēn gui jué ","Tag":null,"Explanation":null,"English":null,"Sort":2,"Dynasty":"清"},{"Id":5907568,"Sentence":"幽如暗泉鸣，纡曲势百折。","Rank":0,"PoetryId":null,"Pinyin":"yōu rú àn quán mǐng ，yū qū shì bǎi shé ","Tag":null,"Explanation":null,"English":null,"Sort":3,"Dynasty":"清"},{"Id":5907569,"Sentence":"仿佛三神山，烟云倏起灭。","Rank":0,"PoetryId":null,"Pinyin":"fǎng fó sān shén shān ，yān yún shū qi miè ","Tag":null,"Explanation":null,"English":null,"Sort":4,"Dynasty":"清"},{"Id":5907570,"Sentence":"仙姬下湘渚，可望不可亵。","Rank":0,"PoetryId":null,"Pinyin":"xiān jī xià xiāng zhǔ ，kě wàng bú kě xiè ","Tag":null,"Explanation":null,"English":null,"Sort":5,"Dynasty":"清"},{"Id":5907571,"Sentence":"驰骤风雨来，万马鏦金铁。","Rank":0,"PoetryId":null,"Pinyin":"chǐ zhòu fēng yǔ lái ，mò mǎ cōng jīn tiě ","Tag":null,"Explanation":null,"English":null,"Sort":6,"Dynasty":"清"},{"Id":5907572,"Sentence":"忽如牛弩张，剑斫生蛟血。","Rank":0,"PoetryId":null,"Pinyin":"hū rú nǐu nǔ zhāng ，jiàn zhuó shēng jiāo xiě ","Tag":null,"Explanation":null,"English":null,"Sort":7,"Dynasty":"清"},{"Id":5907573,"Sentence":"千秋存史法，笔力固高洁。","Rank":0,"PoetryId":null,"Pinyin":"qiān qīu cún shi fǎ ，bi lì gù gāo jié ","Tag":null,"Explanation":null,"English":null,"Sort":8,"Dynasty":"清"},{"Id":5907574,"Sentence":"自公创兹体，班范继论列。","Rank":0,"PoetryId":null,"Pinyin":"zì gōng chuāng cǐ tī ，bān fàn jì lún liè ","Tag":null,"Explanation":null,"English":null,"Sort":9,"Dynasty":"清"},{"Id":5907575,"Sentence":"各成一家言，惟公尤度越。","Rank":0,"PoetryId":null,"Pinyin":"gě chéng yī gū yán ，wéi gōng yóu dù yuè ","Tag":null,"Explanation":null,"English":null,"Sort":10,"Dynasty":"清"},{"Id":5907576,"Sentence":"高怀多寄托，奇气恣宕跌。","Rank":0,"PoetryId":null,"Pinyin":"gāo huái duō jì tuō ，jī qì zì dàng diē ","Tag":null,"Explanation":null,"English":null,"Sort":11,"Dynasty":"清"},{"Id":5907577,"Sentence":"是非虽颇谬，感愤固有说。","Rank":0,"PoetryId":null,"Pinyin":"shì fēi suī pō mìu ，gǎn fèn gù yǒu shuì ","Tag":null,"Explanation":null,"English":null,"Sort":12,"Dynasty":"清"}]}