{"Id":810695,"Title":"登舟一夕对酒偶成时从阅云梯关归清江浦丁亥十月","Dynasty":"清","Author":"曾广钧","Context":"清秋丽日翻宜别，不待扬帆已黯然。四载频违三澨月，一身遍览六朝烟。诗情未必能留客，酒意从来近入禅。长遣金尊对青鬓，不知今日是离筵。长亭衰柳晚萧萧，谁与孤蓬话寂寥。桦烛明星方昨夕，布帆微月又今宵。怀人并是怜华袖，得句先教寄玉箫。从此清闺减吟兴，倚阑应有候归桡。雁下平芜秋气深，要从湖海试雄心。玉龙灰尽难成烛，彩凤归来不听琴。正月繁霜伤小雅，斜飙细雨冻号禽。阻风中酒兼朝夕，转毂光阴思不禁。瓮城才到又将离，天遣羁人汗漫驰。黄运合流淮涨碧，青齐分省洛尘缁。客心赖解山川趣，诗卷长留惆怅词。北斗觚棱天咫尺，论都欲赋更然疑。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"341e81b149920aa51c9163338dcbc575","Step":0,"Verses":[{"Id":5475762,"Sentence":"清秋丽日翻宜别，不待扬帆已黯然。","Rank":0,"PoetryId":null,"Pinyin":"qīng qīu lǐ rì fān yǐ bié ，bú dāi yáng fān yi àn rán ","Tag":null,"Explanation":null,"English":null,"Sort":0,"Dynasty":"清"},{"Id":5475763,"Sentence":"四载频违三澨月，一身遍览六朝烟。","Rank":0,"PoetryId":null,"Pinyin":"sì zǎi pǐn wéi sān cuó yuè ，yī shēn biàn lǎn lìu cháo yān ","Tag":null,"Explanation":null,"English":null,"Sort":1,"Dynasty":"清"},{"Id":5475764,"Sentence":"诗情未必能留客，酒意从来近入禅。","Rank":0,"PoetryId":null,"Pinyin":"shī qǐng wèi bì néng lǐu kè ，jiu yì cóng lái jìn rù chán ","Tag":null,"Explanation":null,"English":null,"Sort":2,"Dynasty":"清"},{"Id":5475765,"Sentence":"长遣金尊对青鬓，不知今日是离筵。","Rank":0,"PoetryId":null,"Pinyin":"cháng qiǎn jīn zūn duì qīng bìn ，bú zhī jīn rì shì lǐ yán ","Tag":null,"Explanation":null,"English":null,"Sort":3,"Dynasty":"清"},{"Id":5475766,"Sentence":"长亭衰柳晚萧萧，谁与孤蓬话寂寥。","Rank":0,"PoetryId":null,"Pinyin":"cháng tǐng cuī liu wǎn xiāo xiāo ，shéi yú gū péng huà jì liáo ","Tag":null,"Explanation":null,"English":null,"Sort":4,"Dynasty":"清"},{"Id":5475767,"Sentence":"桦烛明星方昨夕，布帆微月又今宵。","Rank":0,"PoetryId":null,"Pinyin":"huà zhú mǐng xīng fāng zuó xī ，bù fān wēi yuè yòu jīn xiāo ","Tag":null,"Explanation":null,"English":null,"Sort":5,"Dynasty":"清"},{"Id":5475768,"Sentence":"怀人并是怜华袖，得句先教寄玉箫。","Rank":0,"PoetryId":null,"Pinyin":"huái rén bīng shì lián huā xìu ，dé gōu xiān jiāo jì yù xiāo ","Tag":null,"Explanation":null,"English":null,"Sort":6,"Dynasty":"清"},{"Id":5475769,"Sentence":"从此清闺减吟兴，倚阑应有候归桡。","Rank":0,"PoetryId":null,"Pinyin":"cóng ci qīng guī jiǎn yǐn xīng ，yi lán yīng yǒu hòu guī ráo ","Tag":null,"Explanation":null,"English":null,"Sort":7,"Dynasty":"清"},{"Id":5475770,"Sentence":"雁下平芜秋气深，要从湖海试雄心。","Rank":0,"PoetryId":null,"Pinyin":"yàn xià pǐng wú qīu qì shēn ，yāo cóng hú hǎi shì xióng xīn ","Tag":null,"Explanation":null,"English":null,"Sort":8,"Dynasty":"清"},{"Id":5475771,"Sentence":"玉龙灰尽难成烛，彩凤归来不听琴。","Rank":0,"PoetryId":null,"Pinyin":"yù lóng huī jin nán chéng zhú ，cǎi fèng guī lái bú tīng qǐn ","Tag":null,"Explanation":null,"English":null,"Sort":9,"Dynasty":"清"},{"Id":5475772,"Sentence":"正月繁霜伤小雅，斜飙细雨冻号禽。","Rank":0,"PoetryId":null,"Pinyin":"zhēng yuè fán shuāng shāng xiǎo yā ，xié biāo xì yǔ dòng háo qǐn ","Tag":null,"Explanation":null,"English":null,"Sort":10,"Dynasty":"清"},{"Id":5475773,"Sentence":"阻风中酒兼朝夕，转毂光阴思不禁。","Rank":0,"PoetryId":null,"Pinyin":"zǔ fēng zhōng jiu jiān cháo xī ，zhuǎi gū guāng yīn sāi bú jīn ","Tag":null,"Explanation":null,"English":null,"Sort":11,"Dynasty":"清"},{"Id":5475774,"Sentence":"瓮城才到又将离，天遣羁人汗漫驰。","Rank":0,"PoetryId":null,"Pinyin":"wèng chéng cái dào yòu jiāng lǐ ，tiān qiǎn jī rén hán màn chǐ ","Tag":null,"Explanation":null,"English":null,"Sort":12,"Dynasty":"清"},{"Id":5475775,"Sentence":"黄运合流淮涨碧，青齐分省洛尘缁。","Rank":0,"PoetryId":null,"Pinyin":"huáng yùn gě lǐu huái zhǎng bì ，qīng jì fēn shěng luò chén zī ","Tag":null,"Explanation":null,"English":null,"Sort":13,"Dynasty":"清"},{"Id":5475776,"Sentence":"客心赖解山川趣，诗卷长留惆怅词。","Rank":0,"PoetryId":null,"Pinyin":"kè xīn lài jiě shān chuān qù ，shī juǎn cháng lǐu chóu chàng cǐ ","Tag":null,"Explanation":null,"English":null,"Sort":14,"Dynasty":"清"},{"Id":5475777,"Sentence":"北斗觚棱天咫尺，论都欲赋更然疑。","Rank":0,"PoetryId":null,"Pinyin":"běi dǒu gū lēng tiān zhi chě ，lún dōu yù fù gēng rán yǐ ","Tag":null,"Explanation":null,"English":null,"Sort":15,"Dynasty":"清"}]}