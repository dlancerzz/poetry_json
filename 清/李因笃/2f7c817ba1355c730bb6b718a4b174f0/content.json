{"Id":729588,"Title":"题世胄都指挥使崔公汝明像","Dynasty":"清","Author":"李因笃","Context":"高皇养士三百秋，卫帅食恩等通侯。铭钟书帛列上第，金樽玉案罗群羞。一朝河上度欃氛，虎啸崤函不忍闻。赤帜无色鼓声死，婴城惟有崔将军。将军开国世家子，轻裘缓带谈经史。吹篪时过大司农，北斗西豪俱在此。昭阳之冬月无阳，野斗豺虎色玄黄。决眦不知有锋刃，疾呼白日生冰霜。臣矢已穷力战久，侧身誓天不相负。已拚先溅侍中血，宁料如生元帅首。纷纷侍卫尽同朝，今何蕤萎昔何骄！朝行出攻暮不返，岁寒松柏乃后凋。后来传疑未传信，壶祠蠋墓无人问。长留遗像天地间，勇者成仁懦者奋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2f7c817ba1355c730bb6b718a4b174f0","Step":0,"Verses":[{"Id":5549566,"Sentence":"高皇养士三百秋，卫帅食恩等通侯。","Rank":0,"PoetryId":null,"Pinyin":"gāo huáng yǎng shì sān bǎi qīu ，wèi shuài shǐ ēn děng tōng hóu ","Tag":null,"Explanation":null,"English":null,"Sort":0,"Dynasty":"清"},{"Id":5549567,"Sentence":"铭钟书帛列上第，金樽玉案罗群羞。","Rank":0,"PoetryId":null,"Pinyin":"mǐng zhōng shū bó liè shǎng dì ，jīn zūn yù àn luó qún xīu ","Tag":null,"Explanation":null,"English":null,"Sort":1,"Dynasty":"清"},{"Id":5549568,"Sentence":"一朝河上度欃氛，虎啸崤函不忍闻。","Rank":0,"PoetryId":null,"Pinyin":"yī cháo hé shǎng dù chán fēn ，hū xiào xiáo hán bú rěn wén ","Tag":null,"Explanation":null,"English":null,"Sort":2,"Dynasty":"清"},{"Id":5549569,"Sentence":"赤帜无色鼓声死，婴城惟有崔将军。","Rank":0,"PoetryId":null,"Pinyin":"chì zhì mó sè gǔ shēng si ，yīng chéng wéi yǒu cuī jiāng jūn ","Tag":null,"Explanation":null,"English":null,"Sort":3,"Dynasty":"清"},{"Id":5549570,"Sentence":"将军开国世家子，轻裘缓带谈经史。","Rank":0,"PoetryId":null,"Pinyin":"jiāng jūn kāi guó shì gū zi ，qīng qǐu huǎn dài tán jīng shi ","Tag":null,"Explanation":null,"English":null,"Sort":4,"Dynasty":"清"},{"Id":5549571,"Sentence":"吹篪时过大司农，北斗西豪俱在此。","Rank":0,"PoetryId":null,"Pinyin":"chuī chǐ shǐ guō dà sī nóng ，běi dǒu xī háo jū zài ci ","Tag":null,"Explanation":null,"English":null,"Sort":5,"Dynasty":"清"},{"Id":5549572,"Sentence":"昭阳之冬月无阳，野斗豺虎色玄黄。","Rank":0,"PoetryId":null,"Pinyin":"zhāo yáng zhī dōng yuè mó yáng ，yě dǒu chái hū sè xuán huáng ","Tag":null,"Explanation":null,"English":null,"Sort":6,"Dynasty":"清"},{"Id":5549573,"Sentence":"决眦不知有锋刃，疾呼白日生冰霜。","Rank":0,"PoetryId":null,"Pinyin":"jué zì bú zhī yǒu fēng rèn ，jǐ hū bái rì shēng bīng shuāng ","Tag":null,"Explanation":null,"English":null,"Sort":7,"Dynasty":"清"},{"Id":5549574,"Sentence":"臣矢已穷力战久，侧身誓天不相负。","Rank":0,"PoetryId":null,"Pinyin":"chén shi yi qióng lì zhàn jiu ，cè shēn shì tiān bú xiāng fù ","Tag":null,"Explanation":null,"English":null,"Sort":8,"Dynasty":"清"},{"Id":5549575,"Sentence":"已拚先溅侍中血，宁料如生元帅首。","Rank":0,"PoetryId":null,"Pinyin":"yi pàn xiān jiān shì zhōng xiě ，nǐng liào rú shēng yuán shuài shǒu ","Tag":null,"Explanation":null,"English":null,"Sort":9,"Dynasty":"清"},{"Id":5549576,"Sentence":"纷纷侍卫尽同朝，今何蕤萎昔何骄！","Rank":0,"PoetryId":null,"Pinyin":"fēn fēn shì wèi jin tóng cháo ，jīn hé ruǐ wēi xī hé jiāo ","Tag":null,"Explanation":null,"English":null,"Sort":10,"Dynasty":"清"},{"Id":5549577,"Sentence":"朝行出攻暮不返，岁寒松柏乃后凋。","Rank":0,"PoetryId":null,"Pinyin":"cháo háng chū gōng mù bú fǎn ，suì hán sōng bǎi nǎi hòu diāo ","Tag":null,"Explanation":null,"English":null,"Sort":11,"Dynasty":"清"},{"Id":5549578,"Sentence":"后来传疑未传信，壶祠蠋墓无人问。","Rank":0,"PoetryId":null,"Pinyin":"hòu lái chuán yǐ wèi chuán xìn ，hú cǐ shú mù mó rén wèn ","Tag":null,"Explanation":null,"English":null,"Sort":12,"Dynasty":"清"},{"Id":5549579,"Sentence":"长留遗像天地间，勇者成仁懦者奋。","Rank":0,"PoetryId":null,"Pinyin":"cháng lǐu wèi xiàng tiān 地jiān ，yǒng zhě chéng rén nuò zhě fèn ","Tag":null,"Explanation":null,"English":null,"Sort":13,"Dynasty":"清"}]}