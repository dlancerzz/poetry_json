{"Id":729619,"Title":"高歌行寄程穆倩","Dynasty":"清","Author":"李因笃","Context":"江城正月黄鸟鸣，有客清晨呼柴荆。相见乃吾故人子，朗如琼树玉山行。别时五尺今八尺，三载腾骧游公卿。长跪起居动有礼，藻华丹篆辉前楹。我亦再拜读来札，高江波涛同激发。自云流寓老益困，中复采薪相摩戛。盐泽汗血反蹉跎，鲁门鶢鶋谁识察。忍饿耻为稻粱计，哀鸣徒仰霄汉刷。往者邗沟嗟赁舂，豪家睨视薄其佣。陋巷经旬覆土锉，僧寮伏枕餐新松。解质未敢惜长剑，尪羸无时违短筇。形只影孤穷安诣，独君桥梓数过从。君有长歌二千字，两京板荡须臾事。《薤露》伤逝足慷慨，青蝇恶谗横涕泗。光芒遄飞遑停吟，徵羽数变始满志。太和协律迥奇绝，长庆尚书何纵恣。昔君早与吴桥游，漳海清江俊及流。回首太阿倒奄竖，蔓延关雒啼鸺鹠。九鼎卒移朋党祸，微霜深中杞人忧。礼失在野此最近，诗亡于近将焉求。晚年骀荡竹西久，高卧何如鹿皮叟。时湛彩笔拂云烟，遍搜遗文尽蝌蚪。大镛石鼓忽同几，犀剑环刀常在肘。籀书颉迹出争持，丞相中郎藉不朽。琳琅径寸轻千缗，约取犹难庇汝身。贵戚当前况辞谢，贫交接踵如饮醇。未携一丝坐相索，倾帙堆案皆所珍。岂但室中生交谪，邻翁窃笑童仆嗔。薄俗逐声实康瓠，黄钟遗弃人罕顾。山阳遂以工锻闻，正字终须碎琴去。沧洲踌躇独往愿，白发磬折诸侯路。北眺故园陇树深，东来春水江花暮。却送之子江之隅，轻舟漾日归东吴。内省殊惭报琼玖，相思且欲凌碧芜。夙知用拙见天性，何必雕虫非壮夫。片帆若访曹秀水，为道苍生望重苏。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"4e40bf2449f0761e3f1e820c90b63ae7","Step":0,"Verses":[{"Id":5484673,"Sentence":"忍饿耻为稻粱计，哀鸣徒仰霄汉刷。","Rank":0,"PoetryId":null,"Pinyin":"rěn è chi wéi dào liáng jì ，āi mǐng tú yǎng xiāo hàn shuā ","Tag":null,"Explanation":null,"English":null,"Sort":7,"Dynasty":"清"},{"Id":5484687,"Sentence":"时湛彩笔拂云烟，遍搜遗文尽蝌蚪。","Rank":0,"PoetryId":null,"Pinyin":"shǐ zhàn cǎi bi bì yún yān ，biàn sōu wèi wén jin kē dǒu ","Tag":null,"Explanation":null,"English":null,"Sort":21,"Dynasty":"清"},{"Id":5484701,"Sentence":"片帆若访曹秀水，为道苍生望重苏。","Rank":0,"PoetryId":null,"Pinyin":"piān fān rě fǎng cáo xìu shui ，wéi dāo cāng shēng wàng chóng sū ","Tag":null,"Explanation":null,"English":null,"Sort":35,"Dynasty":"清"},{"Id":5484666,"Sentence":"江城正月黄鸟鸣，有客清晨呼柴荆。","Rank":0,"PoetryId":null,"Pinyin":"jiāng chéng zhēng yuè huáng diǎo mǐng ，yǒu kè qīng chén hū chái jīng ","Tag":null,"Explanation":null,"English":null,"Sort":0,"Dynasty":"清"},{"Id":5484667,"Sentence":"相见乃吾故人子，朗如琼树玉山行。","Rank":0,"PoetryId":null,"Pinyin":"xiāng jiàn nǎi wú gù rén zi ，lǎng rú qióng shù yù shān háng ","Tag":null,"Explanation":null,"English":null,"Sort":1,"Dynasty":"清"},{"Id":5484668,"Sentence":"别时五尺今八尺，三载腾骧游公卿。","Rank":0,"PoetryId":null,"Pinyin":"bié shǐ wǔ chě jīn bā chě ，sān zǎi tēng xiāng yóu gōng qīng ","Tag":null,"Explanation":null,"English":null,"Sort":2,"Dynasty":"清"},{"Id":5484669,"Sentence":"长跪起居动有礼，藻华丹篆辉前楹。","Rank":0,"PoetryId":null,"Pinyin":"cháng guì qi jū dòng yǒu li ，zǎo huā dān zhuàn huī qián yǐng ","Tag":null,"Explanation":null,"English":null,"Sort":3,"Dynasty":"清"},{"Id":5484670,"Sentence":"我亦再拜读来札，高江波涛同激发。","Rank":0,"PoetryId":null,"Pinyin":"wǒ yì zài bài dòu lái zhá ，gāo jiāng bō tāo tóng jī fā ","Tag":null,"Explanation":null,"English":null,"Sort":4,"Dynasty":"清"},{"Id":5484671,"Sentence":"自云流寓老益困，中复采薪相摩戛。","Rank":0,"PoetryId":null,"Pinyin":"zì yún lǐu yù lǎo yì kùn ，zhōng fù cǎi xīn xiāng mā jiá ","Tag":null,"Explanation":null,"English":null,"Sort":5,"Dynasty":"清"},{"Id":5484672,"Sentence":"盐泽汗血反蹉跎，鲁门鶢鶋谁识察。","Rank":0,"PoetryId":null,"Pinyin":"yán zé hán xiě fǎn cuō tuó ，lǔ mén yuán jū shéi shǐ chá ","Tag":null,"Explanation":null,"English":null,"Sort":6,"Dynasty":"清"},{"Id":5484674,"Sentence":"往者邗沟嗟赁舂，豪家睨视薄其佣。","Rank":0,"PoetryId":null,"Pinyin":"wǎng zhě hán gōu jiē lìn chōng ，háo gū nì shì báo jī yōng ","Tag":null,"Explanation":null,"English":null,"Sort":8,"Dynasty":"清"},{"Id":5484675,"Sentence":"陋巷经旬覆土锉，僧寮伏枕餐新松。","Rank":0,"PoetryId":null,"Pinyin":"lòu hàng jīng xún fù tǔ cuò ，sēng liáo fú zhěn cān xīn sōng ","Tag":null,"Explanation":null,"English":null,"Sort":9,"Dynasty":"清"},{"Id":5484676,"Sentence":"解质未敢惜长剑，尪羸无时违短筇。","Rank":0,"PoetryId":null,"Pinyin":"jiě zhì wèi gǎn xī cháng jiàn ，wāng léi mó shǐ wéi duǎn qióng ","Tag":null,"Explanation":null,"English":null,"Sort":10,"Dynasty":"清"},{"Id":5484677,"Sentence":"形只影孤穷安诣，独君桥梓数过从。","Rank":0,"PoetryId":null,"Pinyin":"xǐng zhī ying gū qióng ān yì ，dú jūn qiáo zi shǔ guō cóng ","Tag":null,"Explanation":null,"English":null,"Sort":11,"Dynasty":"清"},{"Id":5484678,"Sentence":"君有长歌二千字，两京板荡须臾事。","Rank":0,"PoetryId":null,"Pinyin":"jūn yǒu cháng gē èr qiān zì ，liǎng jīng bǎn dàng xū yú shì ","Tag":null,"Explanation":null,"English":null,"Sort":12,"Dynasty":"清"},{"Id":5484679,"Sentence":"《薤露》伤逝足慷慨，青蝇恶谗横涕泗。","Rank":0,"PoetryId":null,"Pinyin":"《xiè lòu 》shāng shì zú kāng kǎi ，qīng yǐng ě chán héng tì sì ","Tag":null,"Explanation":null,"English":null,"Sort":13,"Dynasty":"清"},{"Id":5484680,"Sentence":"光芒遄飞遑停吟，徵羽数变始满志。","Rank":0,"PoetryId":null,"Pinyin":"guāng máng chuán fēi huáng tǐng yǐn ，zhēng yǔ shǔ biàn shi mǎn zhì ","Tag":null,"Explanation":null,"English":null,"Sort":14,"Dynasty":"清"},{"Id":5484681,"Sentence":"太和协律迥奇绝，长庆尚书何纵恣。","Rank":0,"PoetryId":null,"Pinyin":"tài hé xié lǜ jiǒng jī jué ，cháng qìng shàng shū hé zòng zì ","Tag":null,"Explanation":null,"English":null,"Sort":15,"Dynasty":"清"},{"Id":5484682,"Sentence":"昔君早与吴桥游，漳海清江俊及流。","Rank":0,"PoetryId":null,"Pinyin":"xī jūn zǎo yú wú qiáo yóu ，zhāng hǎi qīng jiāng jùn jǐ lǐu ","Tag":null,"Explanation":null,"English":null,"Sort":16,"Dynasty":"清"},{"Id":5484683,"Sentence":"回首太阿倒奄竖，蔓延关雒啼鸺鹠。","Rank":0,"PoetryId":null,"Pinyin":"huǐ shǒu tài ā dǎo yǎn shù ，mán yán guān luò tǐ xīu lǐu ","Tag":null,"Explanation":null,"English":null,"Sort":17,"Dynasty":"清"},{"Id":5484684,"Sentence":"九鼎卒移朋党祸，微霜深中杞人忧。","Rank":0,"PoetryId":null,"Pinyin":"jiu ding cù yǐ péng dǎng huò ，wēi shuāng shēn zhōng qi rén yōu ","Tag":null,"Explanation":null,"English":null,"Sort":18,"Dynasty":"清"},{"Id":5484685,"Sentence":"礼失在野此最近，诗亡于近将焉求。","Rank":0,"PoetryId":null,"Pinyin":"li shī zài yě ci zuì jìn ，shī wáng yú jìn jiāng yān qǐu ","Tag":null,"Explanation":null,"English":null,"Sort":19,"Dynasty":"清"},{"Id":5484686,"Sentence":"晚年骀荡竹西久，高卧何如鹿皮叟。","Rank":0,"PoetryId":null,"Pinyin":"wǎn nián dài dàng zhú xī jiu ，gāo wò hé rú lù pǐ sǒu ","Tag":null,"Explanation":null,"English":null,"Sort":20,"Dynasty":"清"},{"Id":5484688,"Sentence":"大镛石鼓忽同几，犀剑环刀常在肘。","Rank":0,"PoetryId":null,"Pinyin":"dà yōng dàn gǔ hū tóng jī ，xī jiàn huán dāo cháng zài zhǒu ","Tag":null,"Explanation":null,"English":null,"Sort":22,"Dynasty":"清"},{"Id":5484689,"Sentence":"籀书颉迹出争持，丞相中郎藉不朽。","Rank":0,"PoetryId":null,"Pinyin":"zhòu shū jié jì chū zhēng chǐ ，chéng xiāng zhōng láng jǐ bú xiu ","Tag":null,"Explanation":null,"English":null,"Sort":23,"Dynasty":"清"},{"Id":5484690,"Sentence":"琳琅径寸轻千缗，约取犹难庇汝身。","Rank":0,"PoetryId":null,"Pinyin":"lǐn láng jìng cùn qīng qiān mián ，yāo qǔ yóu nán bì rǔ shēn ","Tag":null,"Explanation":null,"English":null,"Sort":24,"Dynasty":"清"},{"Id":5484691,"Sentence":"贵戚当前况辞谢，贫交接踵如饮醇。","Rank":0,"PoetryId":null,"Pinyin":"guì qī dāng qián kuàng cǐ xiè ，pǐn jiāo jiē zhǒng rú yin chún ","Tag":null,"Explanation":null,"English":null,"Sort":25,"Dynasty":"清"},{"Id":5484692,"Sentence":"未携一丝坐相索，倾帙堆案皆所珍。","Rank":0,"PoetryId":null,"Pinyin":"wèi xié yī sī zuò xiāng suǒ ，qīng zhì duī àn jiē suǒ zhēn ","Tag":null,"Explanation":null,"English":null,"Sort":26,"Dynasty":"清"},{"Id":5484693,"Sentence":"岂但室中生交谪，邻翁窃笑童仆嗔。","Rank":0,"PoetryId":null,"Pinyin":"qi dàn shì zhōng shēng jiāo zhé ，lǐn wēng qiè xiào tóng pū chēn ","Tag":null,"Explanation":null,"English":null,"Sort":27,"Dynasty":"清"},{"Id":5484694,"Sentence":"薄俗逐声实康瓠，黄钟遗弃人罕顾。","Rank":0,"PoetryId":null,"Pinyin":"báo sú zhú shēng shǐ kāng hù ，huáng zhōng wèi qì rén hǎn gù ","Tag":null,"Explanation":null,"English":null,"Sort":28,"Dynasty":"清"},{"Id":5484695,"Sentence":"山阳遂以工锻闻，正字终须碎琴去。","Rank":0,"PoetryId":null,"Pinyin":"shān yáng suǐ yi gōng duàn wén ，zhēng zì zhōng xū suì qǐn qù ","Tag":null,"Explanation":null,"English":null,"Sort":29,"Dynasty":"清"},{"Id":5484696,"Sentence":"沧洲踌躇独往愿，白发磬折诸侯路。","Rank":0,"PoetryId":null,"Pinyin":"cāng zhōu chóu chú dú wǎng yuàn ，bái fā qìng shé zhū hóu lù ","Tag":null,"Explanation":null,"English":null,"Sort":30,"Dynasty":"清"},{"Id":5484697,"Sentence":"北眺故园陇树深，东来春水江花暮。","Rank":0,"PoetryId":null,"Pinyin":"běi tiào gù yuán lǒng shù shēn ，dōng lái chūn shui jiāng huā mù ","Tag":null,"Explanation":null,"English":null,"Sort":31,"Dynasty":"清"},{"Id":5484698,"Sentence":"却送之子江之隅，轻舟漾日归东吴。","Rank":0,"PoetryId":null,"Pinyin":"què sòng zhī zi jiāng zhī yú ，qīng zhōu yàng rì guī dōng wú ","Tag":null,"Explanation":null,"English":null,"Sort":32,"Dynasty":"清"},{"Id":5484699,"Sentence":"内省殊惭报琼玖，相思且欲凌碧芜。","Rank":0,"PoetryId":null,"Pinyin":"nèi shěng shū cán bào qióng jiu ，xiāng sāi jū yù līng bì wú ","Tag":null,"Explanation":null,"English":null,"Sort":33,"Dynasty":"清"},{"Id":5484700,"Sentence":"夙知用拙见天性，何必雕虫非壮夫。","Rank":0,"PoetryId":null,"Pinyin":"sù zhī yòng zhuō jiàn tiān xìng ，hé bì diāo chóng fēi zhuàng fū ","Tag":null,"Explanation":null,"English":null,"Sort":34,"Dynasty":"清"}]}