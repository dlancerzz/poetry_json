{"Id":806047,"Title":"百字令 留别祐甫四姊、撷芬二妹、逸青三妹","Dynasty":"清","Author":"吕采芝","Context":"秋溪红树，正长空雨洗，行装初整。一夜西风催晓梦，别恨又堆双鬓。素手重携，啼痕漫拭，把酒无心饮。销魂玉笛，不堪回首重听。曾记永昼敲棋，长宵清话，往事空相證。此去乡关如落絮，身世飘零莫定。千叠云山，一江清水，辜负归帆顺。酸辛情绪，却教清泪盈枕。重帘怕卷，乍楼头寒压，沉吟别意。真个今番分手也，雨雨风风难避。衰柳无情，落花惹恨，况又关同气。叮咛保重，不须双袖凝泪。任它伫月楼虚，评花院冷，莫把离愁系。薄命自知非独我，今古伤心一例。断梗飘蓬，浮萍败叶，悟彻今生味。分飞千里，只期鱼雁勤寄。","PoertyType":null,"Cipai":"百字令","Status":1,"Rank":0,"Tag":null,"Explanation":null,"First":null,"Guid":"002b3c573daeae09f9c51e1c0291787c","Step":0,"Verses":[{"Id":5644949,"Sentence":"销魂玉笛，不堪回首重听。","Rank":0,"PoetryId":null,"Pinyin":"xiāo hún yù dǐ ，bú kān huǐ shǒu chóng tīng ","Tag":null,"Explanation":null,"English":null,"Sort":3,"Dynasty":"清"},{"Id":5644946,"Sentence":"秋溪红树，正长空雨洗，行装初整。","Rank":0,"PoetryId":null,"Pinyin":"qīu xī gōng shù ，zhēng cháng kōng yǔ xi ，háng zhuāng chū zhěng ","Tag":null,"Explanation":null,"English":null,"Sort":0,"Dynasty":"清"},{"Id":5644947,"Sentence":"一夜西风催晓梦，别恨又堆双鬓。","Rank":0,"PoetryId":null,"Pinyin":"yī yè xī fēng cuī xiǎo mèng ，bié hèn yòu duī shuāng bìn ","Tag":null,"Explanation":null,"English":null,"Sort":1,"Dynasty":"清"},{"Id":5644948,"Sentence":"素手重携，啼痕漫拭，把酒无心饮。","Rank":0,"PoetryId":null,"Pinyin":"sù shǒu chóng xié ，tǐ hén màn shì ，bǎ jiu mó xīn yin ","Tag":null,"Explanation":null,"English":null,"Sort":2,"Dynasty":"清"},{"Id":5644950,"Sentence":"曾记永昼敲棋，长宵清话，往事空相證。","Rank":0,"PoetryId":null,"Pinyin":"céng jì yǒng zhòu qiāo qǐ ，cháng xiāo qīng huà ，wǎng shì kōng xiāng zhèng ","Tag":null,"Explanation":null,"English":null,"Sort":4,"Dynasty":"清"},{"Id":5644951,"Sentence":"此去乡关如落絮，身世飘零莫定。","Rank":0,"PoetryId":null,"Pinyin":"ci qù xiāng guān rú là xù ，shēn shì piāo lǐng mò dìng ","Tag":null,"Explanation":null,"English":null,"Sort":5,"Dynasty":"清"},{"Id":5644952,"Sentence":"千叠云山，一江清水，辜负归帆顺。","Rank":0,"PoetryId":null,"Pinyin":"qiān dié yún shān ，yī jiāng qīng shui ，gū fù guī fān shùn ","Tag":null,"Explanation":null,"English":null,"Sort":6,"Dynasty":"清"},{"Id":5644953,"Sentence":"酸辛情绪，却教清泪盈枕。","Rank":0,"PoetryId":null,"Pinyin":"suān xīn qǐng xù ，què jiāo qīng lèi yīng zhěn ","Tag":null,"Explanation":null,"English":null,"Sort":7,"Dynasty":"清"},{"Id":5644954,"Sentence":"重帘怕卷，乍楼头寒压，沉吟别意。","Rank":0,"PoetryId":null,"Pinyin":"chóng lián pà juǎn ，zhà lóu tóu hán yā ，chén yǐn bié yì ","Tag":null,"Explanation":null,"English":null,"Sort":8,"Dynasty":"清"},{"Id":5644955,"Sentence":"真个今番分手也，雨雨风风难避。","Rank":0,"PoetryId":null,"Pinyin":"zhēn gě jīn fān fēn shǒu yě ，yǔ yǔ fēng fēng nán bì ","Tag":null,"Explanation":null,"English":null,"Sort":9,"Dynasty":"清"},{"Id":5644956,"Sentence":"衰柳无情，落花惹恨，况又关同气。","Rank":0,"PoetryId":null,"Pinyin":"cuī liu mó qǐng ，là huā rě hèn ，kuàng yòu guān tóng qì ","Tag":null,"Explanation":null,"English":null,"Sort":10,"Dynasty":"清"},{"Id":5644957,"Sentence":"叮咛保重，不须双袖凝泪。","Rank":0,"PoetryId":null,"Pinyin":"dīng nǐng bǎo chóng ，bú xū shuāng xìu nǐng lèi ","Tag":null,"Explanation":null,"English":null,"Sort":11,"Dynasty":"清"},{"Id":5644958,"Sentence":"任它伫月楼虚，评花院冷，莫把离愁系。","Rank":0,"PoetryId":null,"Pinyin":"rén tā zhù yuè lóu xū ，pǐng huā yuàn lěng ，mò bǎ lǐ chóu jì ","Tag":null,"Explanation":null,"English":null,"Sort":12,"Dynasty":"清"},{"Id":5644959,"Sentence":"薄命自知非独我，今古伤心一例。","Rank":0,"PoetryId":null,"Pinyin":"báo mìng zì zhī fēi dú wǒ ，jīn gǔ shāng xīn yī lì ","Tag":null,"Explanation":null,"English":null,"Sort":13,"Dynasty":"清"},{"Id":5644960,"Sentence":"断梗飘蓬，浮萍败叶，悟彻今生味。","Rank":0,"PoetryId":null,"Pinyin":"duàn gěng piāo péng ，fú pǐng bài xié ，wù chè jīn shēng wèi ","Tag":null,"Explanation":null,"English":null,"Sort":14,"Dynasty":"清"},{"Id":5644961,"Sentence":"分飞千里，只期鱼雁勤寄。","Rank":0,"PoetryId":null,"Pinyin":"fēn fēi qiān li ，zhī jī yú yàn qǐn jì ","Tag":null,"Explanation":null,"English":null,"Sort":15,"Dynasty":"清"}]}