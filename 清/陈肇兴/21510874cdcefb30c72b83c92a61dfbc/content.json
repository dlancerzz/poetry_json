{"Id":825824,"Title":"三月十六日，奉宪命往南北投联庄遇乱，避居牛牯岭，即事述怀","Dynasty":"清","Author":"陈肇兴","Context":"仓皇辞长官，低徊别妻子。岂不怀艰虞，生平感知己。弦高犒秦师，荆轲度易水；缅彼市井儿，树立乃如此。矧我七尺躯，家国交相倚。乘兹鼎沸时，抽薪犹及止。峨峨茭荖山，北望暮云紫。仰视黄鹄飞，一举翔千里。加鞭策驽骀，我行殊未已。薄暮投山庄，杯酒互相庆。父老三五人，问名半同姓。艰难出简书，慷慨论王命。愧非守土官，栖栖毋乃佞。一炊而百扬，众寡常不胜。夜来闻笳声，烽火四山应。抬头望乡关，旌旗蔽岩磴。流涕寂无言，俯首看刀柄。刀柄铁环环，摩挲日三百。携将沧海去，邂逅孙宾石。旷野夕悲风，阴云悽以黑。慷慨发高歌，白云为之匿。采薇供夕餐，拾橡充朝食。悽怆杜陵叟，流离辽海客。家乡在何处，远望泪沾臆。午山一回首，百里尘茫茫。有客从北来，相逢歧路傍。牵裾引之近，急问弟与娘。客言贼如毛，揭竿万万行。红旗蔽白日，刀戟相低昂。前头载妇女，后头括金珰。杀人但闻声，乌能审其详。三问不吾对，涕泗沾衣裳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"21510874cdcefb30c72b83c92a61dfbc","Step":0,"Verses":[{"Id":5765752,"Sentence":"三问不吾对，涕泗沾衣裳。","Rank":0,"PoetryId":null,"Pinyin":"sān wèn bú wú duì ，tì sì zhān yī cháng ","Tag":null,"Explanation":null,"English":null,"Sort":31,"Dynasty":"清"},{"Id":5765721,"Sentence":"仓皇辞长官，低徊别妻子。","Rank":0,"PoetryId":null,"Pinyin":"cāng huáng cǐ cháng guān ，dī huái bié qī zi ","Tag":null,"Explanation":null,"English":null,"Sort":0,"Dynasty":"清"},{"Id":5765722,"Sentence":"岂不怀艰虞，生平感知己。","Rank":0,"PoetryId":null,"Pinyin":"qi bú huái jiān yú ，shēng pǐng gǎn zhī ji ","Tag":null,"Explanation":null,"English":null,"Sort":1,"Dynasty":"清"},{"Id":5765723,"Sentence":"弦高犒秦师，荆轲度易水；","Rank":0,"PoetryId":null,"Pinyin":"xián gāo kào qǐn shī ，jīng kē dù yì shui ","Tag":null,"Explanation":null,"English":null,"Sort":2,"Dynasty":"清"},{"Id":5765724,"Sentence":"缅彼市井儿，树立乃如此。","Rank":0,"PoetryId":null,"Pinyin":"miǎn bi shì jing ér ，shù lì nǎi rú ci ","Tag":null,"Explanation":null,"English":null,"Sort":3,"Dynasty":"清"},{"Id":5765725,"Sentence":"矧我七尺躯，家国交相倚。","Rank":0,"PoetryId":null,"Pinyin":"shěn wǒ qī chě qū ，gū guó jiāo xiāng yi ","Tag":null,"Explanation":null,"English":null,"Sort":4,"Dynasty":"清"},{"Id":5765726,"Sentence":"乘兹鼎沸时，抽薪犹及止。","Rank":0,"PoetryId":null,"Pinyin":"chéng cǐ ding fèi shǐ ，chōu xīn yóu jǐ zhi ","Tag":null,"Explanation":null,"English":null,"Sort":5,"Dynasty":"清"},{"Id":5765727,"Sentence":"峨峨茭荖山，北望暮云紫。","Rank":0,"PoetryId":null,"Pinyin":"é é jiāo chā shān ，běi wàng mù yún zi ","Tag":null,"Explanation":null,"English":null,"Sort":6,"Dynasty":"清"},{"Id":5765728,"Sentence":"仰视黄鹄飞，一举翔千里。","Rank":0,"PoetryId":null,"Pinyin":"yǎng shì huáng gǔ fēi ，yī jǔ xiáng qiān li ","Tag":null,"Explanation":null,"English":null,"Sort":7,"Dynasty":"清"},{"Id":5765729,"Sentence":"加鞭策驽骀，我行殊未已。","Rank":0,"PoetryId":null,"Pinyin":"jiā biān cè nú dài ，wǒ háng shū wèi yi ","Tag":null,"Explanation":null,"English":null,"Sort":8,"Dynasty":"清"},{"Id":5765730,"Sentence":"薄暮投山庄，杯酒互相庆。","Rank":0,"PoetryId":null,"Pinyin":"báo mù tóu shān zhuāng ，bēi jiu hù xiāng qìng ","Tag":null,"Explanation":null,"English":null,"Sort":9,"Dynasty":"清"},{"Id":5765731,"Sentence":"父老三五人，问名半同姓。","Rank":0,"PoetryId":null,"Pinyin":"fǔ lǎo sān wǔ rén ，wèn mǐng bàn tóng xìng ","Tag":null,"Explanation":null,"English":null,"Sort":10,"Dynasty":"清"},{"Id":5765732,"Sentence":"艰难出简书，慷慨论王命。","Rank":0,"PoetryId":null,"Pinyin":"jiān nán chū jiǎn shū ，kāng kǎi lún wáng mìng ","Tag":null,"Explanation":null,"English":null,"Sort":11,"Dynasty":"清"},{"Id":5765733,"Sentence":"愧非守土官，栖栖毋乃佞。","Rank":0,"PoetryId":null,"Pinyin":"kuì fēi shǒu tǔ guān ，qī qī wú nǎi nìng ","Tag":null,"Explanation":null,"English":null,"Sort":12,"Dynasty":"清"},{"Id":5765734,"Sentence":"一炊而百扬，众寡常不胜。","Rank":0,"PoetryId":null,"Pinyin":"yī chuī ér bǎi yáng ，zhòng guǎ cháng bú shēng ","Tag":null,"Explanation":null,"English":null,"Sort":13,"Dynasty":"清"},{"Id":5765735,"Sentence":"夜来闻笳声，烽火四山应。","Rank":0,"PoetryId":null,"Pinyin":"yè lái wén jiā shēng ，fēng huǒ sì shān yīng ","Tag":null,"Explanation":null,"English":null,"Sort":14,"Dynasty":"清"},{"Id":5765736,"Sentence":"抬头望乡关，旌旗蔽岩磴。","Rank":0,"PoetryId":null,"Pinyin":"tái tóu wàng xiāng guān ，jīng qǐ bì yán dèng ","Tag":null,"Explanation":null,"English":null,"Sort":15,"Dynasty":"清"},{"Id":5765737,"Sentence":"流涕寂无言，俯首看刀柄。","Rank":0,"PoetryId":null,"Pinyin":"lǐu tì jì mó yán ，fǔ shǒu kān dāo bing ","Tag":null,"Explanation":null,"English":null,"Sort":16,"Dynasty":"清"},{"Id":5765738,"Sentence":"刀柄铁环环，摩挲日三百。","Rank":0,"PoetryId":null,"Pinyin":"dāo bing tiě huán huán ，mā sā rì sān bǎi ","Tag":null,"Explanation":null,"English":null,"Sort":17,"Dynasty":"清"},{"Id":5765739,"Sentence":"携将沧海去，邂逅孙宾石。","Rank":0,"PoetryId":null,"Pinyin":"xié jiāng cāng hǎi qù ，xiè hòu sūn bīn dàn ","Tag":null,"Explanation":null,"English":null,"Sort":18,"Dynasty":"清"},{"Id":5765740,"Sentence":"旷野夕悲风，阴云悽以黑。","Rank":0,"PoetryId":null,"Pinyin":"kuàng yě xī bēi fēng ，yīn yún qī yi hēi ","Tag":null,"Explanation":null,"English":null,"Sort":19,"Dynasty":"清"},{"Id":5765741,"Sentence":"慷慨发高歌，白云为之匿。","Rank":0,"PoetryId":null,"Pinyin":"kāng kǎi fā gāo gē ，bái yún wéi zhī nì ","Tag":null,"Explanation":null,"English":null,"Sort":20,"Dynasty":"清"},{"Id":5765742,"Sentence":"采薇供夕餐，拾橡充朝食。","Rank":0,"PoetryId":null,"Pinyin":"cǎi wēi gōng xī cān ，shè xiàng chōng cháo shǐ ","Tag":null,"Explanation":null,"English":null,"Sort":21,"Dynasty":"清"},{"Id":5765743,"Sentence":"悽怆杜陵叟，流离辽海客。","Rank":0,"PoetryId":null,"Pinyin":"qī chuàng dù lǐng sǒu ，lǐu lǐ liáo hǎi kè ","Tag":null,"Explanation":null,"English":null,"Sort":22,"Dynasty":"清"},{"Id":5765744,"Sentence":"家乡在何处，远望泪沾臆。","Rank":0,"PoetryId":null,"Pinyin":"gū xiāng zài hé chǔ ，yuǎn wàng lèi zhān yì ","Tag":null,"Explanation":null,"English":null,"Sort":23,"Dynasty":"清"},{"Id":5765745,"Sentence":"午山一回首，百里尘茫茫。","Rank":0,"PoetryId":null,"Pinyin":"wǔ shān yī huǐ shǒu ，bǎi li chén māng māng ","Tag":null,"Explanation":null,"English":null,"Sort":24,"Dynasty":"清"},{"Id":5765746,"Sentence":"有客从北来，相逢歧路傍。","Rank":0,"PoetryId":null,"Pinyin":"yǒu kè cóng běi lái ，xiāng féng qǐ lù bàng ","Tag":null,"Explanation":null,"English":null,"Sort":25,"Dynasty":"清"},{"Id":5765747,"Sentence":"牵裾引之近，急问弟与娘。","Rank":0,"PoetryId":null,"Pinyin":"qiān jū yin zhī jìn ，jǐ wèn dì yú niáng ","Tag":null,"Explanation":null,"English":null,"Sort":26,"Dynasty":"清"},{"Id":5765748,"Sentence":"客言贼如毛，揭竿万万行。","Rank":0,"PoetryId":null,"Pinyin":"kè yán zéi rú máo ，jiē gān mò mò háng ","Tag":null,"Explanation":null,"English":null,"Sort":27,"Dynasty":"清"},{"Id":5765749,"Sentence":"红旗蔽白日，刀戟相低昂。","Rank":0,"PoetryId":null,"Pinyin":"gōng qǐ bì bái rì ，dāo ji xiāng dī áng ","Tag":null,"Explanation":null,"English":null,"Sort":28,"Dynasty":"清"},{"Id":5765750,"Sentence":"前头载妇女，后头括金珰。","Rank":0,"PoetryId":null,"Pinyin":"qián tóu zǎi fù nǚ ，hòu tóu guā jīn dāng ","Tag":null,"Explanation":null,"English":null,"Sort":29,"Dynasty":"清"},{"Id":5765751,"Sentence":"杀人但闻声，乌能审其详。","Rank":0,"PoetryId":null,"Pinyin":"shā rén dàn wén shēng ，wū néng shěn jī xiáng ","Tag":null,"Explanation":null,"English":null,"Sort":30,"Dynasty":"清"}]}