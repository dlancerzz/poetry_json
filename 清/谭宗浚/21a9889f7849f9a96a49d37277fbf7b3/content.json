{"Id":745393,"Title":"吕纪画鹰歌","Dynasty":"清","Author":"谭宗浚","Context":"华堂月净螀啼露，主人爱客陈缣素。怪兹咫尺轩楹閒，何得突兀槎丫之古树。细观劲翮翩然翻，想见炉锤笔端铸。我闻画鹰者，最数姜楚公。边昭及林良，厥技颇亦同。纪也下笔相追从，方其冥想动真宰，意欲惨淡无天功。当年侍从南薰殿，豹房日暮争嬉宴。泰彬前导朱寿来，追逐围场若驰电。偶然点笔成此图，往往深情存谲谏。不图宫阙图草莱，寓意微茫果谁见。嗟余枨触百感生，与此旧恨偏殊情。鹰兮禀气最猛鸷，啄睛掐脑群雏惊。胡为敛伏不一试，草间狐兔犹纵横。北风昨夜萧关起，愿尔决云驰万里。一击乱群穴，再击妖领死。扫除六合会有时，莫向凡禽惊爪觜。吁嗟乎！材官突骑今岂无，驽痾局缩非壮夫。鹰兮鹰兮人不如，傥登刘表高台上，我亦乘风试一呼。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"21a9889f7849f9a96a49d37277fbf7b3","Step":0,"Verses":[{"Id":5518416,"Sentence":"嗟余枨触百感生，与此旧恨偏殊情。","Rank":0,"PoetryId":null,"Pinyin":"jiē yú chéng chù bǎi gǎn shēng ，yú ci jìu hèn piān shū qǐng ","Tag":null,"Explanation":null,"English":null,"Sort":10,"Dynasty":"清"},{"Id":5518424,"Sentence":"鹰兮鹰兮人不如，傥登刘表高台上，我亦乘风试一呼。","Rank":0,"PoetryId":null,"Pinyin":"yīng xī yīng xī rén bú rú ，tǎng dēng lǐu biǎo gāo tāi shǎng ，wǒ yì chéng fēng shì yī hū ","Tag":null,"Explanation":null,"English":null,"Sort":18,"Dynasty":"清"},{"Id":5518406,"Sentence":"华堂月净螀啼露，主人爱客陈缣素。","Rank":0,"PoetryId":null,"Pinyin":"huā táng yuè jìng jiāng tǐ lòu ，zhǔ rén ài kè chén jiān sù ","Tag":null,"Explanation":null,"English":null,"Sort":0,"Dynasty":"清"},{"Id":5518407,"Sentence":"怪兹咫尺轩楹閒，何得突兀槎丫之古树。","Rank":0,"PoetryId":null,"Pinyin":"guài cǐ zhi chě xuān yǐng jiān ，hé dé tū wū chá yā zhī gǔ shù ","Tag":null,"Explanation":null,"English":null,"Sort":1,"Dynasty":"清"},{"Id":5518408,"Sentence":"细观劲翮翩然翻，想见炉锤笔端铸。","Rank":0,"PoetryId":null,"Pinyin":"xì guān jìn hé piān rán fān ，xiǎng jiàn lú chuǐ bi duān zhù ","Tag":null,"Explanation":null,"English":null,"Sort":2,"Dynasty":"清"},{"Id":5518409,"Sentence":"我闻画鹰者，最数姜楚公。","Rank":0,"PoetryId":null,"Pinyin":"wǒ wén huà yīng zhě ，zuì shǔ jiāng chǔ gōng ","Tag":null,"Explanation":null,"English":null,"Sort":3,"Dynasty":"清"},{"Id":5518410,"Sentence":"边昭及林良，厥技颇亦同。","Rank":0,"PoetryId":null,"Pinyin":"biān zhāo jǐ lǐn liáng ，jué jì pō yì tóng ","Tag":null,"Explanation":null,"English":null,"Sort":4,"Dynasty":"清"},{"Id":5518411,"Sentence":"纪也下笔相追从，方其冥想动真宰，意欲惨淡无天功。","Rank":0,"PoetryId":null,"Pinyin":"ji yě xià bi xiāng zhuī cóng ，fāng jī mǐng xiǎng dòng zhēn zǎi ，yì yù cǎn dàn mó tiān gōng ","Tag":null,"Explanation":null,"English":null,"Sort":5,"Dynasty":"清"},{"Id":5518412,"Sentence":"当年侍从南薰殿，豹房日暮争嬉宴。","Rank":0,"PoetryId":null,"Pinyin":"dāng nián shì cóng nā xūn diàn ，bào fáng rì mù zhēng xī yàn ","Tag":null,"Explanation":null,"English":null,"Sort":6,"Dynasty":"清"},{"Id":5518413,"Sentence":"泰彬前导朱寿来，追逐围场若驰电。","Rank":0,"PoetryId":null,"Pinyin":"tài bīn qián dǎo zhū shòu lái ，zhuī zhú wéi cháng rě chǐ diàn ","Tag":null,"Explanation":null,"English":null,"Sort":7,"Dynasty":"清"},{"Id":5518414,"Sentence":"偶然点笔成此图，往往深情存谲谏。","Rank":0,"PoetryId":null,"Pinyin":"ǒu rán diǎn bi chéng ci tú ，wǎng wǎng shēn qǐng cún jué jiàn ","Tag":null,"Explanation":null,"English":null,"Sort":8,"Dynasty":"清"},{"Id":5518415,"Sentence":"不图宫阙图草莱，寓意微茫果谁见。","Rank":0,"PoetryId":null,"Pinyin":"bú tú gōng quē tú cǎo lái ，yù yì wēi māng guǒ shéi jiàn ","Tag":null,"Explanation":null,"English":null,"Sort":9,"Dynasty":"清"},{"Id":5518422,"Sentence":"吁嗟乎！","Rank":0,"PoetryId":null,"Pinyin":"xū jiē hū ","Tag":null,"Explanation":null,"English":null,"Sort":16,"Dynasty":"清"},{"Id":5518417,"Sentence":"鹰兮禀气最猛鸷，啄睛掐脑群雏惊。","Rank":0,"PoetryId":null,"Pinyin":"yīng xī bing qì zuì měng zhì ，zhuó jīng qiā nǎo qún chú jīng ","Tag":null,"Explanation":null,"English":null,"Sort":11,"Dynasty":"清"},{"Id":5518418,"Sentence":"胡为敛伏不一试，草间狐兔犹纵横。","Rank":0,"PoetryId":null,"Pinyin":"hú wéi liǎn fú bú yī shì ，cǎo jiān hú tù yóu zòng héng ","Tag":null,"Explanation":null,"English":null,"Sort":12,"Dynasty":"清"},{"Id":5518419,"Sentence":"北风昨夜萧关起，愿尔决云驰万里。","Rank":0,"PoetryId":null,"Pinyin":"běi fēng zuó yè xiāo guān qi ，yuàn ěr jué yún chǐ mò li ","Tag":null,"Explanation":null,"English":null,"Sort":13,"Dynasty":"清"},{"Id":5518420,"Sentence":"一击乱群穴，再击妖领死。","Rank":0,"PoetryId":null,"Pinyin":"yī jī luàn qún xué ，zài jī yāo ling si ","Tag":null,"Explanation":null,"English":null,"Sort":14,"Dynasty":"清"},{"Id":5518421,"Sentence":"扫除六合会有时，莫向凡禽惊爪觜。","Rank":0,"PoetryId":null,"Pinyin":"sǎo chú lìu gě huì yǒu shǐ ，mò xiàng fán qǐn jīng zhǎo zī ","Tag":null,"Explanation":null,"English":null,"Sort":15,"Dynasty":"清"},{"Id":5518423,"Sentence":"材官突骑今岂无，驽痾局缩非壮夫。","Rank":0,"PoetryId":null,"Pinyin":"cái guān tū jì jīn qi mó ，nú kē jú sù fēi zhuàng fū ","Tag":null,"Explanation":null,"English":null,"Sort":17,"Dynasty":"清"}]}