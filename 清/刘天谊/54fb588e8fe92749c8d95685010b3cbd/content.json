{"Id":805942,"Title":"南皮杂诗","Dynasty":"清","Author":"刘天谊","Context":"百雉严城峙，千秋古县雄。河流犹卫水，土俗溯齐风。比户弦歌盛，原田菽麦丰。相传多胜迹，搜访兴无穷。木棉开遍野，利溥胜桑麻。足作章身服，非同炫目花。薅应偕妇子，摘拟倩邻家。白毡浑堪织，高昌莫浪夸。负郭南关市，人烟镇日嚣。云蒸晨煮酒，火急夜呼么。马喜穿街骋，香争入寺烧。斗鹑豪兴勃，携手更相要。少年多意态，饱肉气凭陵。茂树时弹雀，高原共晾鹰。猜拳觞政熟，折齿啸歌能。翻笑拘牵辈，勤将礼法绳。佛阁峙城隅，登临六月须。冶游来学侣，膜拜走村姑。笑语人成市，笙歌日欲晡。忽闻声扰扰，归去各将雏。琳宇珠宫接，联翩集鸨行。人矜宋琴操，地比魏瑶光。索笑三生石，安禅四大床。争谈空即色，谁悟是皮囊。丰碣标时井，深当邑校前。惟甘方受和，能掘自逢泉。汲古昌黎述，扬清孟博传。未容穿凿者，于此坐窥天。近代文章价，低昂视甲科。遂惊弹丸邑，足配大风歌。白首穷经少，青云聚彦多。法门传秘诀，衣钵竟如何。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"54fb588e8fe92749c8d95685010b3cbd","Step":0,"Verses":[{"Id":5643623,"Sentence":"百雉严城峙，千秋古县雄。","Rank":0,"PoetryId":null,"Pinyin":"bǎi zhì yán chéng shì ，qiān qīu gǔ xiàn xióng ","Tag":null,"Explanation":null,"English":null,"Sort":0,"Dynasty":"清"},{"Id":5643624,"Sentence":"河流犹卫水，土俗溯齐风。","Rank":0,"PoetryId":null,"Pinyin":"hé lǐu yóu wèi shui ，tǔ sú sù jì fēng ","Tag":null,"Explanation":null,"English":null,"Sort":1,"Dynasty":"清"},{"Id":5643625,"Sentence":"比户弦歌盛，原田菽麦丰。","Rank":0,"PoetryId":null,"Pinyin":"bi hù xián gē chéng ，yuán tián shū mài fēng ","Tag":null,"Explanation":null,"English":null,"Sort":2,"Dynasty":"清"},{"Id":5643626,"Sentence":"相传多胜迹，搜访兴无穷。","Rank":0,"PoetryId":null,"Pinyin":"xiāng chuán duō shēng jì ，sōu fǎng xīng mó qióng ","Tag":null,"Explanation":null,"English":null,"Sort":3,"Dynasty":"清"},{"Id":5643627,"Sentence":"木棉开遍野，利溥胜桑麻。","Rank":0,"PoetryId":null,"Pinyin":"mù mián kāi biàn yě ，lì pǔ shēng sāng mā ","Tag":null,"Explanation":null,"English":null,"Sort":4,"Dynasty":"清"},{"Id":5643628,"Sentence":"足作章身服，非同炫目花。","Rank":0,"PoetryId":null,"Pinyin":"zú zuō zhāng shēn fú ，fēi tóng xuàn mù huā ","Tag":null,"Explanation":null,"English":null,"Sort":5,"Dynasty":"清"},{"Id":5643629,"Sentence":"薅应偕妇子，摘拟倩邻家。","Rank":0,"PoetryId":null,"Pinyin":"hāo yīng xié fù zi ，zhāi ni qiàn lǐn gū ","Tag":null,"Explanation":null,"English":null,"Sort":6,"Dynasty":"清"},{"Id":5643630,"Sentence":"白毡浑堪织，高昌莫浪夸。","Rank":0,"PoetryId":null,"Pinyin":"bái zhān hún kān zhī ，gāo chāng mò làng kuā ","Tag":null,"Explanation":null,"English":null,"Sort":7,"Dynasty":"清"},{"Id":5643631,"Sentence":"负郭南关市，人烟镇日嚣。","Rank":0,"PoetryId":null,"Pinyin":"fù guō nā guān shì ，rén yān zhēn rì áo ","Tag":null,"Explanation":null,"English":null,"Sort":8,"Dynasty":"清"},{"Id":5643632,"Sentence":"云蒸晨煮酒，火急夜呼么。","Rank":0,"PoetryId":null,"Pinyin":"yún zhēng chén zhǔ jiu ，huǒ jǐ yè hū 么","Tag":null,"Explanation":null,"English":null,"Sort":9,"Dynasty":"清"},{"Id":5643633,"Sentence":"马喜穿街骋，香争入寺烧。","Rank":0,"PoetryId":null,"Pinyin":"mǎ xi chuān jiē chěng ，xiāng zhēng rù sì shāo ","Tag":null,"Explanation":null,"English":null,"Sort":10,"Dynasty":"清"},{"Id":5643634,"Sentence":"斗鹑豪兴勃，携手更相要。","Rank":0,"PoetryId":null,"Pinyin":"dǒu chún háo xīng bó ，xié shǒu gēng xiāng yāo ","Tag":null,"Explanation":null,"English":null,"Sort":11,"Dynasty":"清"},{"Id":5643635,"Sentence":"少年多意态，饱肉气凭陵。","Rank":0,"PoetryId":null,"Pinyin":"shǎo nián duō yì tài ，bǎo ròu qì pǐng lǐng ","Tag":null,"Explanation":null,"English":null,"Sort":12,"Dynasty":"清"},{"Id":5643636,"Sentence":"茂树时弹雀，高原共晾鹰。","Rank":0,"PoetryId":null,"Pinyin":"mào shù shǐ dàn qiāo ，gāo yuán gōng liàng yīng ","Tag":null,"Explanation":null,"English":null,"Sort":13,"Dynasty":"清"},{"Id":5643637,"Sentence":"猜拳觞政熟，折齿啸歌能。","Rank":0,"PoetryId":null,"Pinyin":"cāi quán shāng zhèng shóu ，shé chi xiào gē néng ","Tag":null,"Explanation":null,"English":null,"Sort":14,"Dynasty":"清"},{"Id":5643638,"Sentence":"翻笑拘牵辈，勤将礼法绳。","Rank":0,"PoetryId":null,"Pinyin":"fān xiào jū qiān bèi ，qǐn jiāng li fǎ shéng ","Tag":null,"Explanation":null,"English":null,"Sort":15,"Dynasty":"清"},{"Id":5643639,"Sentence":"佛阁峙城隅，登临六月须。","Rank":0,"PoetryId":null,"Pinyin":"fó gé shì chéng yú ，dēng lǐn lìu yuè xū ","Tag":null,"Explanation":null,"English":null,"Sort":16,"Dynasty":"清"},{"Id":5643640,"Sentence":"冶游来学侣，膜拜走村姑。","Rank":0,"PoetryId":null,"Pinyin":"yě yóu lái xué lǚ ，mó bài zǒu cūn gū ","Tag":null,"Explanation":null,"English":null,"Sort":17,"Dynasty":"清"},{"Id":5643641,"Sentence":"笑语人成市，笙歌日欲晡。","Rank":0,"PoetryId":null,"Pinyin":"xiào yǔ rén chéng shì ，shēng gē rì yù bū ","Tag":null,"Explanation":null,"English":null,"Sort":18,"Dynasty":"清"},{"Id":5643642,"Sentence":"忽闻声扰扰，归去各将雏。","Rank":0,"PoetryId":null,"Pinyin":"hū wén shēng rǎo rǎo ，guī qù gě jiāng chú ","Tag":null,"Explanation":null,"English":null,"Sort":19,"Dynasty":"清"},{"Id":5643643,"Sentence":"琳宇珠宫接，联翩集鸨行。","Rank":0,"PoetryId":null,"Pinyin":"lǐn yǔ zhū gōng jiē ，lián piān jǐ bǎo háng ","Tag":null,"Explanation":null,"English":null,"Sort":20,"Dynasty":"清"},{"Id":5643644,"Sentence":"人矜宋琴操，地比魏瑶光。","Rank":0,"PoetryId":null,"Pinyin":"rén jīn sòng qǐn cāo ，地bi wèi yáo guāng ","Tag":null,"Explanation":null,"English":null,"Sort":21,"Dynasty":"清"},{"Id":5643645,"Sentence":"索笑三生石，安禅四大床。","Rank":0,"PoetryId":null,"Pinyin":"suǒ xiào sān shēng dàn ，ān chán sì dà chuáng ","Tag":null,"Explanation":null,"English":null,"Sort":22,"Dynasty":"清"},{"Id":5643646,"Sentence":"争谈空即色，谁悟是皮囊。","Rank":0,"PoetryId":null,"Pinyin":"zhēng tán kōng jǐ sè ，shéi wù shì pǐ nāng ","Tag":null,"Explanation":null,"English":null,"Sort":23,"Dynasty":"清"},{"Id":5643647,"Sentence":"丰碣标时井，深当邑校前。","Rank":0,"PoetryId":null,"Pinyin":"fēng jié biāo shǐ jing ，shēn dāng yì jiào qián ","Tag":null,"Explanation":null,"English":null,"Sort":24,"Dynasty":"清"},{"Id":5643648,"Sentence":"惟甘方受和，能掘自逢泉。","Rank":0,"PoetryId":null,"Pinyin":"wéi gān fāng shòu hé ，néng jué zì féng quán ","Tag":null,"Explanation":null,"English":null,"Sort":25,"Dynasty":"清"},{"Id":5643649,"Sentence":"汲古昌黎述，扬清孟博传。","Rank":0,"PoetryId":null,"Pinyin":"jǐ gǔ chāng lǐ shù ，yáng qīng mèng bó chuán ","Tag":null,"Explanation":null,"English":null,"Sort":26,"Dynasty":"清"},{"Id":5643650,"Sentence":"未容穿凿者，于此坐窥天。","Rank":0,"PoetryId":null,"Pinyin":"wèi róng chuān záo zhě ，yú ci zuò kuī tiān ","Tag":null,"Explanation":null,"English":null,"Sort":27,"Dynasty":"清"},{"Id":5643651,"Sentence":"近代文章价，低昂视甲科。","Rank":0,"PoetryId":null,"Pinyin":"jìn dài wén zhāng jià ，dī áng shì jiǎ kē ","Tag":null,"Explanation":null,"English":null,"Sort":28,"Dynasty":"清"},{"Id":5643652,"Sentence":"遂惊弹丸邑，足配大风歌。","Rank":0,"PoetryId":null,"Pinyin":"suǐ jīng dàn wán yì ，zú pèi dà fēng gē ","Tag":null,"Explanation":null,"English":null,"Sort":29,"Dynasty":"清"},{"Id":5643653,"Sentence":"白首穷经少，青云聚彦多。","Rank":0,"PoetryId":null,"Pinyin":"bái shǒu qióng jīng shǎo ，qīng yún jù yàn duō ","Tag":null,"Explanation":null,"English":null,"Sort":30,"Dynasty":"清"},{"Id":5643654,"Sentence":"法门传秘诀，衣钵竟如何。","Rank":0,"PoetryId":null,"Pinyin":"fǎ mén chuán bì jué ，yī bō jìng rú hé ","Tag":null,"Explanation":null,"English":null,"Sort":31,"Dynasty":"清"}]}