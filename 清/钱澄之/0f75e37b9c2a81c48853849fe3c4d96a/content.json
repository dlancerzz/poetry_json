{"Id":809923,"Title":"酬开少","Dynasty":"清","Author":"钱澄之","Context":"三十年来钱起名，登坛不用一军惊。皂囊草出宫中诵，铁笔书成海外行。慷慨阿兄真御史，飘零小弟旧狂生。凭君早赞兴刘业，给札兰台赋「两京」。汉廷党祸几人馀，国覆君亡禁甫除。北寺已成元礼狱，西行谁上贾彪书！淮南幕启借前箸，武水壁深开后车。二竖至今为国祟，埋轮不问欲何如！吹笳放畜遍长洲，洒泪逢君泖上舟。战鼓魂销莺脰月，义旗风卷鹤湖秋。袖藏沧海枪犹在，衣溅吴江血未收。每过乌台添往恨，几回掩面哭西州。遍舟震泽去难攀，皂帽单襦自入关。客路行歌逢鬼笑，邻樯辨语识生还。同来仗策推公瑾，独赋伤心是子山！待诏半年徒寂寂，谏章时为破愁颜。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0f75e37b9c2a81c48853849fe3c4d96a","Step":0,"Verses":[{"Id":5681879,"Sentence":"三十年来钱起名，登坛不用一军惊。","Rank":0,"PoetryId":null,"Pinyin":"sān shǐ nián lái qián qi mǐng ，dēng tán bú yòng yī jūn jīng ","Tag":null,"Explanation":null,"English":null,"Sort":0,"Dynasty":"清"},{"Id":5681880,"Sentence":"皂囊草出宫中诵，铁笔书成海外行。","Rank":0,"PoetryId":null,"Pinyin":"zào nāng cǎo chū gōng zhōng sòng ，tiě bi shū chéng hǎi wài háng ","Tag":null,"Explanation":null,"English":null,"Sort":1,"Dynasty":"清"},{"Id":5681881,"Sentence":"慷慨阿兄真御史，飘零小弟旧狂生。","Rank":0,"PoetryId":null,"Pinyin":"kāng kǎi ā xiōng zhēn yù shi ，piāo lǐng xiǎo dì jìu kuáng shēng ","Tag":null,"Explanation":null,"English":null,"Sort":2,"Dynasty":"清"},{"Id":5681882,"Sentence":"凭君早赞兴刘业，给札兰台赋「两京」。","Rank":0,"PoetryId":null,"Pinyin":"pǐng jūn zǎo zàn xīng lǐu yè ，gěi zhá lán tāi fù 「liǎng jīng 」","Tag":null,"Explanation":null,"English":null,"Sort":3,"Dynasty":"清"},{"Id":5681883,"Sentence":"汉廷党祸几人馀，国覆君亡禁甫除。","Rank":0,"PoetryId":null,"Pinyin":"hàn tǐng dǎng huò jī rén yú ，guó fù jūn wáng jīn fǔ chú ","Tag":null,"Explanation":null,"English":null,"Sort":4,"Dynasty":"清"},{"Id":5681884,"Sentence":"北寺已成元礼狱，西行谁上贾彪书！","Rank":0,"PoetryId":null,"Pinyin":"běi sì yi chéng yuán li yù ，xī háng shéi shǎng gǔ biāo shū ","Tag":null,"Explanation":null,"English":null,"Sort":5,"Dynasty":"清"},{"Id":5681885,"Sentence":"淮南幕启借前箸，武水壁深开后车。","Rank":0,"PoetryId":null,"Pinyin":"huái nā mù qi jiè qián zhù ，wǔ shui bì shēn kāi hòu chē ","Tag":null,"Explanation":null,"English":null,"Sort":6,"Dynasty":"清"},{"Id":5681886,"Sentence":"二竖至今为国祟，埋轮不问欲何如！","Rank":0,"PoetryId":null,"Pinyin":"èr shù zhì jīn wéi guó suì ，mái lún bú wèn yù hé rú ","Tag":null,"Explanation":null,"English":null,"Sort":7,"Dynasty":"清"},{"Id":5681887,"Sentence":"吹笳放畜遍长洲，洒泪逢君泖上舟。","Rank":0,"PoetryId":null,"Pinyin":"chuī jiā fàng chù biàn cháng zhōu ，sǎ lèi féng jūn mǎo shǎng zhōu ","Tag":null,"Explanation":null,"English":null,"Sort":8,"Dynasty":"清"},{"Id":5681888,"Sentence":"战鼓魂销莺脰月，义旗风卷鹤湖秋。","Rank":0,"PoetryId":null,"Pinyin":"zhàn gǔ hún xiāo yīng dòu yuè ，yǐ qǐ fēng juǎn hè hú qīu ","Tag":null,"Explanation":null,"English":null,"Sort":9,"Dynasty":"清"},{"Id":5681889,"Sentence":"袖藏沧海枪犹在，衣溅吴江血未收。","Rank":0,"PoetryId":null,"Pinyin":"xìu cáng cāng hǎi qiāng yóu zài ，yī jiān wú jiāng xiě wèi shōu ","Tag":null,"Explanation":null,"English":null,"Sort":10,"Dynasty":"清"},{"Id":5681890,"Sentence":"每过乌台添往恨，几回掩面哭西州。","Rank":0,"PoetryId":null,"Pinyin":"měi guō wū tāi tiān wǎng hèn ，jī huǐ yǎn miàn kū xī zhōu ","Tag":null,"Explanation":null,"English":null,"Sort":11,"Dynasty":"清"},{"Id":5681891,"Sentence":"遍舟震泽去难攀，皂帽单襦自入关。","Rank":0,"PoetryId":null,"Pinyin":"biàn zhōu zhèn zé qù nán pān ，zào mào chán rú zì rù guān ","Tag":null,"Explanation":null,"English":null,"Sort":12,"Dynasty":"清"},{"Id":5681892,"Sentence":"客路行歌逢鬼笑，邻樯辨语识生还。","Rank":0,"PoetryId":null,"Pinyin":"kè lù háng gē féng gui xiào ，lǐn qiáng biàn yǔ shǐ shēng hái ","Tag":null,"Explanation":null,"English":null,"Sort":13,"Dynasty":"清"},{"Id":5681893,"Sentence":"同来仗策推公瑾，独赋伤心是子山！","Rank":0,"PoetryId":null,"Pinyin":"tóng lái zhàng cè tuī gōng jin ，dú fù shāng xīn shì zi shān ","Tag":null,"Explanation":null,"English":null,"Sort":14,"Dynasty":"清"},{"Id":5681894,"Sentence":"待诏半年徒寂寂，谏章时为破愁颜。","Rank":0,"PoetryId":null,"Pinyin":"dāi zhào bàn nián tú jì jì ，jiàn zhāng shǐ wéi pò chóu yán ","Tag":null,"Explanation":null,"English":null,"Sort":15,"Dynasty":"清"}]}