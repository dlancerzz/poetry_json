{"Id":725091,"Title":"效韦体","Dynasty":"清","Author":"吴保初","Context":"光阴等过隙，日月奔双轮。去去无停机，万物随飞尘。小园微雨霁，空山芳杜春。谡谡松风古，娟娟花月新。如何今日地，不见昔时人。烹茗延嘉客，割鸡招近邻。绵思廑忧国，直道宁谋身。谁能久郁郁，负此村醪醇。浩歌渔父篇，明月思垂纶。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1b1d3d2bd28986700c3b53c6e14f91e9","Step":0,"Verses":[{"Id":5910226,"Sentence":"光阴等过隙，日月奔双轮。","Rank":0,"PoetryId":null,"Pinyin":"guāng yīn děng guō xì ，rì yuè bēn shuāng lún ","Tag":null,"Explanation":null,"English":null,"Sort":0,"Dynasty":"清"},{"Id":5910227,"Sentence":"去去无停机，万物随飞尘。","Rank":0,"PoetryId":null,"Pinyin":"qù qù mó tǐng jī ，mò wù suǐ fēi chén ","Tag":null,"Explanation":null,"English":null,"Sort":1,"Dynasty":"清"},{"Id":5910228,"Sentence":"小园微雨霁，空山芳杜春。","Rank":0,"PoetryId":null,"Pinyin":"xiǎo yuán wēi yǔ jì ，kōng shān fāng dù chūn ","Tag":null,"Explanation":null,"English":null,"Sort":2,"Dynasty":"清"},{"Id":5910229,"Sentence":"谡谡松风古，娟娟花月新。","Rank":0,"PoetryId":null,"Pinyin":"sù sù sōng fēng gǔ ，juān juān huā yuè xīn ","Tag":null,"Explanation":null,"English":null,"Sort":3,"Dynasty":"清"},{"Id":5910230,"Sentence":"如何今日地，不见昔时人。","Rank":0,"PoetryId":null,"Pinyin":"rú hé jīn rì 地，bú jiàn xī shǐ rén ","Tag":null,"Explanation":null,"English":null,"Sort":4,"Dynasty":"清"},{"Id":5910231,"Sentence":"烹茗延嘉客，割鸡招近邻。","Rank":0,"PoetryId":null,"Pinyin":"pēng mǐng yán jiā kè ，gē jī qiáo jìn lǐn ","Tag":null,"Explanation":null,"English":null,"Sort":5,"Dynasty":"清"},{"Id":5910232,"Sentence":"绵思廑忧国，直道宁谋身。","Rank":0,"PoetryId":null,"Pinyin":"mián sāi jin yōu guó ，zhǐ dāo nǐng móu shēn ","Tag":null,"Explanation":null,"English":null,"Sort":6,"Dynasty":"清"},{"Id":5910233,"Sentence":"谁能久郁郁，负此村醪醇。","Rank":0,"PoetryId":null,"Pinyin":"shéi néng jiu yù yù ，fù ci cūn láo chún ","Tag":null,"Explanation":null,"English":null,"Sort":7,"Dynasty":"清"},{"Id":5910234,"Sentence":"浩歌渔父篇，明月思垂纶。","Rank":0,"PoetryId":null,"Pinyin":"hào gē yú fǔ piān ，mǐng yuè sāi chuǐ guān ","Tag":null,"Explanation":null,"English":null,"Sort":8,"Dynasty":"清"}]}