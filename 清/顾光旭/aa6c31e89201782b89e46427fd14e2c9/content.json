{"Id":734634,"Title":"观严中允升平嘉宴诗记恭赋","Dynasty":"清","Author":"顾光旭","Context":"圣祖天纵神武姿，兴文偃武开康熙。六合清照中天曦，要荒侯甸绥蛮夷。秦蜀闽粤烟鞭箠，滇南万里飞红旗。二十年冬奏班师，明年上元放夜期。帝曰臣民共乐之，乃命张宴庆允釐。内廷臣英臣士奇，传旨预宴诸臣知。泰交有道式燕斯，君臣相悦古所宜。乾清宫启双蟠螭，诸臣就列月上时。此时上下万炬施，陛立双柱辉龙螭。历陛升阶自玉墀，文石栏楯光陆离。鳌山海市悬玻璃，山川人物相逶迤。云英错采罗神芝，诸臣上寿称介禧。虞廷乐作趋后夔，虎拜稽首凤来仪。天浆下赐金屈卮，酒行以次光风吹。《阳春》一曲声正迟，笑言无禁荷圣慈。内奏《云门》协《咸池》，须臾机转鳌山驰。风樯阵马旋相随，盘盘彩树何纷披。更起献酬啜醇醨，工歌既醉再拜辞。未须问夜如何其，月满太液流轻飔。鹓序鹄立莲漏移，雪残鳷鹊皆融怡。俄传天语出殿帷，纪此嘉宴须鸿词。汉家故事《柏梁》诗，诘朝珥笔看撚髭。赓飏无事刻烛为，此诗首出圣藻垂。诸臣分行笔下摛，臣荃楷书付劂剞。御制序文诏来兹，绳孙拜赐奉恩私。传家重宝杂鼐鼒，自记简末字若丝。文学侍从臣职司，圣敬日跻日孜孜。诚正而后修齐治，海宇乐业无疮痍。蚩尤不足劳轩羲，吾观此记重有思。拓本所赐恨未窥，鼎湖弓剑难攀追。古先哲王奚所持，惟与氓庶同安危。君者中心臣四肢，股肱以惰万事堕。崇阶厚禄深倚毗，笙簧酒醴非娱嬉。汉武侈大穷边陲，文武欲尽民凋疲。未调玉烛炫五枝，青史垂戒后世嗤。帝心借鉴神肃祇，和气翔洽福所绥。古云树德莫如滋，训典所载不吾欺。巍巍荡荡升平基，上追《雅》《颂》夫何疑。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"aa6c31e89201782b89e46427fd14e2c9","Step":0,"Verses":[{"Id":5494922,"Sentence":"内廷臣英臣士奇，传旨预宴诸臣知。","Rank":0,"PoetryId":null,"Pinyin":"nèi tǐng chén yīng chén shì jī ，chuán zhi yù yàn zhū chén zhī ","Tag":null,"Explanation":null,"English":null,"Sort":5,"Dynasty":"清"},{"Id":5494930,"Sentence":"天浆下赐金屈卮，酒行以次光风吹。","Rank":0,"PoetryId":null,"Pinyin":"tiān jiāng xià cì jīn qū zhī ，jiu háng yi cì guāng fēng chuī ","Tag":null,"Explanation":null,"English":null,"Sort":13,"Dynasty":"清"},{"Id":5494954,"Sentence":"巍巍荡荡升平基，上追《雅》《颂》夫何疑。","Rank":0,"PoetryId":null,"Pinyin":"wēi wēi dàng dàng shēng pǐng jī ，shǎng zhuī 《yā 》《sòng 》fū hé yǐ ","Tag":null,"Explanation":null,"English":null,"Sort":37,"Dynasty":"清"},{"Id":5494917,"Sentence":"圣祖天纵神武姿，兴文偃武开康熙。","Rank":0,"PoetryId":null,"Pinyin":"shèng zǔ tiān zòng shén wǔ zī ，xīng wén yǎn wǔ kāi kāng xī ","Tag":null,"Explanation":null,"English":null,"Sort":0,"Dynasty":"清"},{"Id":5494918,"Sentence":"六合清照中天曦，要荒侯甸绥蛮夷。","Rank":0,"PoetryId":null,"Pinyin":"lìu gě qīng zhào zhōng tiān xī ，yāo huāng hóu diàn suǐ mán yǐ ","Tag":null,"Explanation":null,"English":null,"Sort":1,"Dynasty":"清"},{"Id":5494919,"Sentence":"秦蜀闽粤烟鞭箠，滇南万里飞红旗。","Rank":0,"PoetryId":null,"Pinyin":"qǐn shǔ min yuè yān biān chuǐ ，diān nā mò li fēi gōng qǐ ","Tag":null,"Explanation":null,"English":null,"Sort":2,"Dynasty":"清"},{"Id":5494920,"Sentence":"二十年冬奏班师，明年上元放夜期。","Rank":0,"PoetryId":null,"Pinyin":"èr shǐ nián dōng zòu bān shī ，mǐng nián shǎng yuán fàng yè jī ","Tag":null,"Explanation":null,"English":null,"Sort":3,"Dynasty":"清"},{"Id":5494921,"Sentence":"帝曰臣民共乐之，乃命张宴庆允釐。","Rank":0,"PoetryId":null,"Pinyin":"dì yuē chén mǐn gōng lè zhī ，nǎi mìng zhāng yàn qìng yǔn lǐ ","Tag":null,"Explanation":null,"English":null,"Sort":4,"Dynasty":"清"},{"Id":5494923,"Sentence":"泰交有道式燕斯，君臣相悦古所宜。","Rank":0,"PoetryId":null,"Pinyin":"tài jiāo yǒu dāo shì yān sī ，jūn chén xiāng yuè gǔ suǒ yǐ ","Tag":null,"Explanation":null,"English":null,"Sort":6,"Dynasty":"清"},{"Id":5494924,"Sentence":"乾清宫启双蟠螭，诸臣就列月上时。","Rank":0,"PoetryId":null,"Pinyin":"gān qīng gōng qi shuāng pán chī ，zhū chén jìu liè yuè shǎng shǐ ","Tag":null,"Explanation":null,"English":null,"Sort":7,"Dynasty":"清"},{"Id":5494925,"Sentence":"此时上下万炬施，陛立双柱辉龙螭。","Rank":0,"PoetryId":null,"Pinyin":"ci shǐ shǎng xià mò jù shī ，bì lì shuāng zhù huī lóng chī ","Tag":null,"Explanation":null,"English":null,"Sort":8,"Dynasty":"清"},{"Id":5494926,"Sentence":"历陛升阶自玉墀，文石栏楯光陆离。","Rank":0,"PoetryId":null,"Pinyin":"lì bì shēng jiē zì yù chǐ ，wén dàn lán dùn guāng lìu lǐ ","Tag":null,"Explanation":null,"English":null,"Sort":9,"Dynasty":"清"},{"Id":5494927,"Sentence":"鳌山海市悬玻璃，山川人物相逶迤。","Rank":0,"PoetryId":null,"Pinyin":"áo shān hǎi shì xuán bō lǐ ，shān chuān rén wù xiāng wēi yǐ ","Tag":null,"Explanation":null,"English":null,"Sort":10,"Dynasty":"清"},{"Id":5494928,"Sentence":"云英错采罗神芝，诸臣上寿称介禧。","Rank":0,"PoetryId":null,"Pinyin":"yún yīng cuò cǎi luó shén zhī ，zhū chén shǎng shòu chèn jiè xi ","Tag":null,"Explanation":null,"English":null,"Sort":11,"Dynasty":"清"},{"Id":5494929,"Sentence":"虞廷乐作趋后夔，虎拜稽首凤来仪。","Rank":0,"PoetryId":null,"Pinyin":"yú tǐng lè zuō qū hòu kuǐ ，hū bài jī shǒu fèng lái yǐ ","Tag":null,"Explanation":null,"English":null,"Sort":12,"Dynasty":"清"},{"Id":5494931,"Sentence":"《阳春》一曲声正迟，笑言无禁荷圣慈。","Rank":0,"PoetryId":null,"Pinyin":"《yáng chūn 》yī qū shēng zhēng chǐ ，xiào yán mó jīn hé shèng cǐ ","Tag":null,"Explanation":null,"English":null,"Sort":14,"Dynasty":"清"},{"Id":5494932,"Sentence":"内奏《云门》协《咸池》，须臾机转鳌山驰。","Rank":0,"PoetryId":null,"Pinyin":"nèi zòu 《yún mén 》xié 《xián chǐ 》，xū yú jī zhuǎi áo shān chǐ ","Tag":null,"Explanation":null,"English":null,"Sort":15,"Dynasty":"清"},{"Id":5494933,"Sentence":"风樯阵马旋相随，盘盘彩树何纷披。","Rank":0,"PoetryId":null,"Pinyin":"fēng qiáng zhèn mǎ xuán xiāng suǐ ，pán pán cǎi shù hé fēn pī ","Tag":null,"Explanation":null,"English":null,"Sort":16,"Dynasty":"清"},{"Id":5494934,"Sentence":"更起献酬啜醇醨，工歌既醉再拜辞。","Rank":0,"PoetryId":null,"Pinyin":"gēng qi suō chóu chuài chún lǐ ，gōng gē jì zuì zài bài cǐ ","Tag":null,"Explanation":null,"English":null,"Sort":17,"Dynasty":"清"},{"Id":5494935,"Sentence":"未须问夜如何其，月满太液流轻飔。","Rank":0,"PoetryId":null,"Pinyin":"wèi xū wèn yè rú hé jī ，yuè mǎn tài yè lǐu qīng sī ","Tag":null,"Explanation":null,"English":null,"Sort":18,"Dynasty":"清"},{"Id":5494936,"Sentence":"鹓序鹄立莲漏移，雪残鳷鹊皆融怡。","Rank":0,"PoetryId":null,"Pinyin":"yuān xù gǔ lì lián lòu yǐ ，xuě cán chì què jiē róng yǐ ","Tag":null,"Explanation":null,"English":null,"Sort":19,"Dynasty":"清"},{"Id":5494937,"Sentence":"俄传天语出殿帷，纪此嘉宴须鸿词。","Rank":0,"PoetryId":null,"Pinyin":"é chuán tiān yǔ chū diàn wéi ，ji ci jiā yàn xū hóng cǐ ","Tag":null,"Explanation":null,"English":null,"Sort":20,"Dynasty":"清"},{"Id":5494938,"Sentence":"汉家故事《柏梁》诗，诘朝珥笔看撚髭。","Rank":0,"PoetryId":null,"Pinyin":"hàn gū gù shì 《bǎi liáng 》shī ，jié cháo ěr bi kān niǎn zī ","Tag":null,"Explanation":null,"English":null,"Sort":21,"Dynasty":"清"},{"Id":5494939,"Sentence":"赓飏无事刻烛为，此诗首出圣藻垂。","Rank":0,"PoetryId":null,"Pinyin":"gēng yáng mó shì kè zhú wéi ，ci shī shǒu chū shèng zǎo chuǐ ","Tag":null,"Explanation":null,"English":null,"Sort":22,"Dynasty":"清"},{"Id":5494940,"Sentence":"诸臣分行笔下摛，臣荃楷书付劂剞。","Rank":0,"PoetryId":null,"Pinyin":"zhū chén fēn háng bi xià chī ，chén quán kǎi shū fù jué jī ","Tag":null,"Explanation":null,"English":null,"Sort":23,"Dynasty":"清"},{"Id":5494941,"Sentence":"御制序文诏来兹，绳孙拜赐奉恩私。","Rank":0,"PoetryId":null,"Pinyin":"yù zhì xù wén zhào lái cǐ ，shéng sūn bài cì fèng ēn sī ","Tag":null,"Explanation":null,"English":null,"Sort":24,"Dynasty":"清"},{"Id":5494942,"Sentence":"传家重宝杂鼐鼒，自记简末字若丝。","Rank":0,"PoetryId":null,"Pinyin":"chuán gū chóng bǎo zá nài zī ，zì jì jiǎn mò zì rě sī ","Tag":null,"Explanation":null,"English":null,"Sort":25,"Dynasty":"清"},{"Id":5494943,"Sentence":"文学侍从臣职司，圣敬日跻日孜孜。","Rank":0,"PoetryId":null,"Pinyin":"wén xué shì cóng chén zhǐ sī ，shèng jìng rì jī rì zī zī ","Tag":null,"Explanation":null,"English":null,"Sort":26,"Dynasty":"清"},{"Id":5494944,"Sentence":"诚正而后修齐治，海宇乐业无疮痍。","Rank":0,"PoetryId":null,"Pinyin":"chéng zhēng ér hòu xīu jì zhì ，hǎi yǔ lè yè mó chuāng yǐ ","Tag":null,"Explanation":null,"English":null,"Sort":27,"Dynasty":"清"},{"Id":5494945,"Sentence":"蚩尤不足劳轩羲，吾观此记重有思。","Rank":0,"PoetryId":null,"Pinyin":"chī yóu bú zú láo xuān xī ，wú guān ci jì chóng yǒu sāi ","Tag":null,"Explanation":null,"English":null,"Sort":28,"Dynasty":"清"},{"Id":5494946,"Sentence":"拓本所赐恨未窥，鼎湖弓剑难攀追。","Rank":0,"PoetryId":null,"Pinyin":"tà běn suǒ cì hèn wèi kuī ，ding hú gōng jiàn nán pān zhuī ","Tag":null,"Explanation":null,"English":null,"Sort":29,"Dynasty":"清"},{"Id":5494947,"Sentence":"古先哲王奚所持，惟与氓庶同安危。","Rank":0,"PoetryId":null,"Pinyin":"gǔ xiān zhé wáng xī suǒ chǐ ，wéi yú máng shù tóng ān wēi ","Tag":null,"Explanation":null,"English":null,"Sort":30,"Dynasty":"清"},{"Id":5494948,"Sentence":"君者中心臣四肢，股肱以惰万事堕。","Rank":0,"PoetryId":null,"Pinyin":"jūn zhě zhōng xīn chén sì zhī ，gǔ gōng yi duò mò shì duò ","Tag":null,"Explanation":null,"English":null,"Sort":31,"Dynasty":"清"},{"Id":5494949,"Sentence":"崇阶厚禄深倚毗，笙簧酒醴非娱嬉。","Rank":0,"PoetryId":null,"Pinyin":"chóng jiē hòu lù shēn yi pǐ ，shēng huáng jiu li fēi yú xī ","Tag":null,"Explanation":null,"English":null,"Sort":32,"Dynasty":"清"},{"Id":5494950,"Sentence":"汉武侈大穷边陲，文武欲尽民凋疲。","Rank":0,"PoetryId":null,"Pinyin":"hàn wǔ chi dà qióng biān chuǐ ，wén wǔ yù jin mǐn diāo pǐ ","Tag":null,"Explanation":null,"English":null,"Sort":33,"Dynasty":"清"},{"Id":5494951,"Sentence":"未调玉烛炫五枝，青史垂戒后世嗤。","Rank":0,"PoetryId":null,"Pinyin":"wèi diào yù zhú xuàn wǔ zhī ，qīng shi chuǐ jiè hòu shì chī ","Tag":null,"Explanation":null,"English":null,"Sort":34,"Dynasty":"清"},{"Id":5494952,"Sentence":"帝心借鉴神肃祇，和气翔洽福所绥。","Rank":0,"PoetryId":null,"Pinyin":"dì xīn jiè jiàn shén sù chǐ ，hé qì xiáng qià fú suǒ suǐ ","Tag":null,"Explanation":null,"English":null,"Sort":35,"Dynasty":"清"},{"Id":5494953,"Sentence":"古云树德莫如滋，训典所载不吾欺。","Rank":0,"PoetryId":null,"Pinyin":"gǔ yún shù dé mò rú zī ，xùn diǎn suǒ zǎi bú wú qī ","Tag":null,"Explanation":null,"English":null,"Sort":36,"Dynasty":"清"}]}