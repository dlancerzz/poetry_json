{"Id":713918,"Title":"代挽楚抚军","Dynasty":"清","Author":"屈大均","Context":"形势推荆楚，朝廷倚栋梁。安危臣弟在，眷注帝心长。北阙悬黄鹄，南楼启武昌。绸缪多牖户，锁钥几封疆。梁木俄然折，连枝更可伤。精灵凭将士，涕泗满湖湘。文武今谁宪，神明夙自强。猷须元老壮，兵以丈人祥。七载忘裘带，三年缺斧斨。疮痍犹未起，衽席总多方。杀气愁金齿，妖星恨火房。推心消反侧，奋臂作金汤。德润如阴雨，威寒俨肃霜。王侯同汗马，父老只甘棠。碣为神君勒，书探武库藏。弥留犹请命，感激每飞章。往者绥江左，苍生恋衮裳。流离忧水旱，博济及炎荒。玉匕回凋瘵，金标立纪纲。九重喉舌寄，万姓藻蘋香。遂有司空命，重开仆射堂。位虽高虎拜，寿未至鹰扬。部曲传兵法，宸居念国殇。榇归辽海上，舟过秣陵旁。形影孤花萼，肝肠断雁行。哲兄存少保，令子得仙郎。继述应无忝，忠勤定不忘。诏先崇俎豆，勋益重旂常。洲草凋鹦鹉，山云惨凤凰。英魂终沔鄂，同气永参商。药石那能视，人琴并已亡。家风馀白简，世业更青箱。絮酒随河伯，云旗指点苍。千秋友于痛，呜咽此斜阳。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"889a5724697fcec6f5511c6cbbfb2dd5","Step":0,"Verses":[{"Id":5534697,"Sentence":"精灵凭将士，涕泗满湖湘。","Rank":0,"PoetryId":null,"Pinyin":"jīng lǐng pǐng jiāng shì ，tì sì mǎn hú xiāng ","Tag":null,"Explanation":null,"English":null,"Sort":5,"Dynasty":"清"},{"Id":5534712,"Sentence":"遂有司空命，重开仆射堂。","Rank":0,"PoetryId":null,"Pinyin":"suǐ yǒu sī kōng mìng ，chóng kāi pū shè táng ","Tag":null,"Explanation":null,"English":null,"Sort":20,"Dynasty":"清"},{"Id":5534692,"Sentence":"形势推荆楚，朝廷倚栋梁。","Rank":0,"PoetryId":null,"Pinyin":"xǐng shì tuī jīng chǔ ，cháo tǐng yi dòng liáng ","Tag":null,"Explanation":null,"English":null,"Sort":0,"Dynasty":"清"},{"Id":5534693,"Sentence":"安危臣弟在，眷注帝心长。","Rank":0,"PoetryId":null,"Pinyin":"ān wēi chén dì zài ，juàn zhù dì xīn cháng ","Tag":null,"Explanation":null,"English":null,"Sort":1,"Dynasty":"清"},{"Id":5534694,"Sentence":"北阙悬黄鹄，南楼启武昌。","Rank":0,"PoetryId":null,"Pinyin":"běi quē xuán huáng gǔ ，nā lóu qi wǔ chāng ","Tag":null,"Explanation":null,"English":null,"Sort":2,"Dynasty":"清"},{"Id":5534695,"Sentence":"绸缪多牖户，锁钥几封疆。","Rank":0,"PoetryId":null,"Pinyin":"chóu miào duō yǒu hù ，suǒ yào jī fēng jiāng ","Tag":null,"Explanation":null,"English":null,"Sort":3,"Dynasty":"清"},{"Id":5534696,"Sentence":"梁木俄然折，连枝更可伤。","Rank":0,"PoetryId":null,"Pinyin":"liáng mù é rán shé ，lián zhī gēng kě shāng ","Tag":null,"Explanation":null,"English":null,"Sort":4,"Dynasty":"清"},{"Id":5534698,"Sentence":"文武今谁宪，神明夙自强。","Rank":0,"PoetryId":null,"Pinyin":"wén wǔ jīn shéi xiǎn ，shén mǐng sù zì jiàng ","Tag":null,"Explanation":null,"English":null,"Sort":6,"Dynasty":"清"},{"Id":5534699,"Sentence":"猷须元老壮，兵以丈人祥。","Rank":0,"PoetryId":null,"Pinyin":"yóu xū yuán lǎo zhuàng ，bīng yi zhàng rén xiáng ","Tag":null,"Explanation":null,"English":null,"Sort":7,"Dynasty":"清"},{"Id":5534700,"Sentence":"七载忘裘带，三年缺斧斨。","Rank":0,"PoetryId":null,"Pinyin":"qī zǎi wàng qǐu dài ，sān nián quē fǔ qiāng ","Tag":null,"Explanation":null,"English":null,"Sort":8,"Dynasty":"清"},{"Id":5534701,"Sentence":"疮痍犹未起，衽席总多方。","Rank":0,"PoetryId":null,"Pinyin":"chuāng yǐ yóu wèi qi ，rèn xǐ zǒng duō fāng ","Tag":null,"Explanation":null,"English":null,"Sort":9,"Dynasty":"清"},{"Id":5534702,"Sentence":"杀气愁金齿，妖星恨火房。","Rank":0,"PoetryId":null,"Pinyin":"shā qì chóu jīn chi ，yāo xīng hèn huǒ fáng ","Tag":null,"Explanation":null,"English":null,"Sort":10,"Dynasty":"清"},{"Id":5534703,"Sentence":"推心消反侧，奋臂作金汤。","Rank":0,"PoetryId":null,"Pinyin":"tuī xīn xiāo fǎn cè ，fèn 臂zuō jīn shāng ","Tag":null,"Explanation":null,"English":null,"Sort":11,"Dynasty":"清"},{"Id":5534704,"Sentence":"德润如阴雨，威寒俨肃霜。","Rank":0,"PoetryId":null,"Pinyin":"dé rùn rú yīn yǔ ，wēi hán yǎn sù shuāng ","Tag":null,"Explanation":null,"English":null,"Sort":12,"Dynasty":"清"},{"Id":5534705,"Sentence":"王侯同汗马，父老只甘棠。","Rank":0,"PoetryId":null,"Pinyin":"wáng hóu tóng hán mǎ ，fǔ lǎo zhī gān táng ","Tag":null,"Explanation":null,"English":null,"Sort":13,"Dynasty":"清"},{"Id":5534706,"Sentence":"碣为神君勒，书探武库藏。","Rank":0,"PoetryId":null,"Pinyin":"jié wéi shén jūn lè ，shū tàn wǔ kù cáng ","Tag":null,"Explanation":null,"English":null,"Sort":14,"Dynasty":"清"},{"Id":5534707,"Sentence":"弥留犹请命，感激每飞章。","Rank":0,"PoetryId":null,"Pinyin":"mǐ lǐu yóu qing mìng ，gǎn jī měi fēi zhāng ","Tag":null,"Explanation":null,"English":null,"Sort":15,"Dynasty":"清"},{"Id":5534708,"Sentence":"往者绥江左，苍生恋衮裳。","Rank":0,"PoetryId":null,"Pinyin":"wǎng zhě suǐ jiāng zuǒ ，cāng shēng liàn gǔn cháng ","Tag":null,"Explanation":null,"English":null,"Sort":16,"Dynasty":"清"},{"Id":5534709,"Sentence":"流离忧水旱，博济及炎荒。","Rank":0,"PoetryId":null,"Pinyin":"lǐu lǐ yōu shui hàn ，bó ji jǐ yán huāng ","Tag":null,"Explanation":null,"English":null,"Sort":17,"Dynasty":"清"},{"Id":5534710,"Sentence":"玉匕回凋瘵，金标立纪纲。","Rank":0,"PoetryId":null,"Pinyin":"yù bi huǐ diāo zhài ，jīn biāo lì ji gāng ","Tag":null,"Explanation":null,"English":null,"Sort":18,"Dynasty":"清"},{"Id":5534711,"Sentence":"九重喉舌寄，万姓藻蘋香。","Rank":0,"PoetryId":null,"Pinyin":"jiu chóng hóu shé jì ，mò xìng zǎo pǐn xiāng ","Tag":null,"Explanation":null,"English":null,"Sort":19,"Dynasty":"清"},{"Id":5534713,"Sentence":"位虽高虎拜，寿未至鹰扬。","Rank":0,"PoetryId":null,"Pinyin":"wèi suī gāo hū bài ，shòu wèi zhì yīng yáng ","Tag":null,"Explanation":null,"English":null,"Sort":21,"Dynasty":"清"},{"Id":5534714,"Sentence":"部曲传兵法，宸居念国殇。","Rank":0,"PoetryId":null,"Pinyin":"bù qū chuán bīng fǎ ，chén jū niàn guó shāng ","Tag":null,"Explanation":null,"English":null,"Sort":22,"Dynasty":"清"},{"Id":5534715,"Sentence":"榇归辽海上，舟过秣陵旁。","Rank":0,"PoetryId":null,"Pinyin":"chèn guī liáo hǎi shǎng ，zhōu guō mò lǐng páng ","Tag":null,"Explanation":null,"English":null,"Sort":23,"Dynasty":"清"},{"Id":5534716,"Sentence":"形影孤花萼，肝肠断雁行。","Rank":0,"PoetryId":null,"Pinyin":"xǐng ying gū huā è ，gān cháng duàn yàn háng ","Tag":null,"Explanation":null,"English":null,"Sort":24,"Dynasty":"清"},{"Id":5534717,"Sentence":"哲兄存少保，令子得仙郎。","Rank":0,"PoetryId":null,"Pinyin":"zhé xiōng cún shǎo bǎo ，ling zi dé xiān láng ","Tag":null,"Explanation":null,"English":null,"Sort":25,"Dynasty":"清"},{"Id":5534718,"Sentence":"继述应无忝，忠勤定不忘。","Rank":0,"PoetryId":null,"Pinyin":"jì shù yīng mó tiǎn ，zhōng qǐn dìng bú wàng ","Tag":null,"Explanation":null,"English":null,"Sort":26,"Dynasty":"清"},{"Id":5534719,"Sentence":"诏先崇俎豆，勋益重旂常。","Rank":0,"PoetryId":null,"Pinyin":"zhào xiān chóng zǔ dòu ，xūn yì chóng qǐ cháng ","Tag":null,"Explanation":null,"English":null,"Sort":27,"Dynasty":"清"},{"Id":5534720,"Sentence":"洲草凋鹦鹉，山云惨凤凰。","Rank":0,"PoetryId":null,"Pinyin":"zhōu cǎo diāo yīng wǔ ，shān yún cǎn fèng huáng ","Tag":null,"Explanation":null,"English":null,"Sort":28,"Dynasty":"清"},{"Id":5534721,"Sentence":"英魂终沔鄂，同气永参商。","Rank":0,"PoetryId":null,"Pinyin":"yīng hún zhōng miǎn è ，tóng qì yǒng cān shāng ","Tag":null,"Explanation":null,"English":null,"Sort":29,"Dynasty":"清"},{"Id":5534722,"Sentence":"药石那能视，人琴并已亡。","Rank":0,"PoetryId":null,"Pinyin":"yào dàn nā néng shì ，rén qǐn bīng yi wáng ","Tag":null,"Explanation":null,"English":null,"Sort":30,"Dynasty":"清"},{"Id":5534723,"Sentence":"家风馀白简，世业更青箱。","Rank":0,"PoetryId":null,"Pinyin":"gū fēng yú bái jiǎn ，shì yè gēng qīng xiāng ","Tag":null,"Explanation":null,"English":null,"Sort":31,"Dynasty":"清"},{"Id":5534724,"Sentence":"絮酒随河伯，云旗指点苍。","Rank":0,"PoetryId":null,"Pinyin":"xù jiu suǐ hé bǎi ，yún qǐ zhi diǎn cāng ","Tag":null,"Explanation":null,"English":null,"Sort":32,"Dynasty":"清"},{"Id":5534725,"Sentence":"千秋友于痛，呜咽此斜阳。","Rank":0,"PoetryId":null,"Pinyin":"qiān qīu yǒu yú tòng ，wū yān ci xié yáng ","Tag":null,"Explanation":null,"English":null,"Sort":33,"Dynasty":"清"}]}