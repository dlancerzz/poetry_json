{"Id":701758,"Title":"登罗浮绝顶奉同蒋王二大夫作","Dynasty":"清","Author":"屈大均","Context":"霃霃太古云，至今未开辟。山气日汹涌，随风洒精液。触石生洪波，微茫在咫尺。登山若浮海，舟航即轻策。浮山复浮去，与罗万里隔。仅馀玉女峰，娟娟在肘腋。蓬莱无根蒂，左股长为客。铁桥苦拘系，峰峰合体魄。一气胶漆之，洞天在肝膈。雷风吐噏时，氤氲相损益。峨峨在虚无，荡踏难留迹。如何太华山，乃为巨灵擘。便道通句曲，大天有阡陌。玉笥一南窍，日月暗相射。朱明本火府，草木多纯赤。朱竹含葳蕤，红翠美毛翮。南禺亦丹穴，凤族以千百。口衔芙莲花，纷纷堕瑶席。珠尾若扬麾，往来拂巾舄。麻姑何秀峙，散发至腰脊。上下飞峰间，不肯相扶掖。筋力尽青冥，渐与空天迫。微躯若鸿毛，顺风思一掷。衫袖即飙车，不用浮丘伯。神明自鼓舞，鸾鹤惟所择。便携二大夫，八极恣挥斥。神仙虽惝恍，此中有窟宅。真道苦无言，与天日相索。聪明乃尘垢，陶铸有微责。虽复游无穷，亦自悲人役。神山有离合，依依且朝夕。鳖首或浮沉，广大日以积。弥缝费造化，随波恐流易。分水一泉源，自天通地脉。瀑布纵横飞，与海相潮汐。天鸡一咿喔，扶桑已半白。海日长三丈，玄黄始一隙。光明未丽天，外体己赫赫。摇荡二石楼，烧空如琥珀。生长旸谷傍，郁仪日亲炙。中夜已寅宾，导引成肥硕。咸池灼欲焦，沧凉吾自适。一下曜真台，人间愁踧踖。百虑生黄埃，世务婴繁剧。三山居水下，船交苦风逆。斋去童男女，三千良可惜。罗浮即方丈，甘心自古昔。南岳一佐命，仙卿此注籍。大夫代天工，于此宜区画。虽无封禅书，名山望润泽。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"75c4b07bb5d31570f0ed07599d01e2c3","Step":0,"Verses":[{"Id":5774287,"Sentence":"霃霃太古云，至今未开辟。","Rank":0,"PoetryId":null,"Pinyin":"chén chén tài gǔ yún ，zhì jīn wèi kāi bì ","Tag":null,"Explanation":null,"English":null,"Sort":0,"Dynasty":"清"},{"Id":5774288,"Sentence":"山气日汹涌，随风洒精液。","Rank":0,"PoetryId":null,"Pinyin":"shān qì rì xiōng chōng ，suǐ fēng sǎ jīng yè ","Tag":null,"Explanation":null,"English":null,"Sort":1,"Dynasty":"清"},{"Id":5774289,"Sentence":"触石生洪波，微茫在咫尺。","Rank":0,"PoetryId":null,"Pinyin":"chù dàn shēng hóng bō ，wēi māng zài zhi chě ","Tag":null,"Explanation":null,"English":null,"Sort":2,"Dynasty":"清"},{"Id":5774290,"Sentence":"登山若浮海，舟航即轻策。","Rank":0,"PoetryId":null,"Pinyin":"dēng shān rě fú hǎi ，zhōu háng jǐ qīng cè ","Tag":null,"Explanation":null,"English":null,"Sort":3,"Dynasty":"清"},{"Id":5774291,"Sentence":"浮山复浮去，与罗万里隔。","Rank":0,"PoetryId":null,"Pinyin":"fú shān fù fú qù ，yú luó mò li gé ","Tag":null,"Explanation":null,"English":null,"Sort":4,"Dynasty":"清"},{"Id":5774292,"Sentence":"仅馀玉女峰，娟娟在肘腋。","Rank":0,"PoetryId":null,"Pinyin":"jin yú yù nǚ fēng ，juān juān zài zhǒu yè ","Tag":null,"Explanation":null,"English":null,"Sort":5,"Dynasty":"清"},{"Id":5774293,"Sentence":"蓬莱无根蒂，左股长为客。","Rank":0,"PoetryId":null,"Pinyin":"péng lái mó gēn dì ，zuǒ gǔ cháng wéi kè ","Tag":null,"Explanation":null,"English":null,"Sort":6,"Dynasty":"清"},{"Id":5774294,"Sentence":"铁桥苦拘系，峰峰合体魄。","Rank":0,"PoetryId":null,"Pinyin":"tiě qiáo kǔ jū jì ，fēng fēng gě tī bó ","Tag":null,"Explanation":null,"English":null,"Sort":7,"Dynasty":"清"},{"Id":5774295,"Sentence":"一气胶漆之，洞天在肝膈。","Rank":0,"PoetryId":null,"Pinyin":"yī qì jiāo qī zhī ，dòng tiān zài gān gé ","Tag":null,"Explanation":null,"English":null,"Sort":8,"Dynasty":"清"},{"Id":5774296,"Sentence":"雷风吐噏时，氤氲相损益。","Rank":0,"PoetryId":null,"Pinyin":"léi fēng tǔ xī shǐ ，yīn yūn xiāng sǔn yì ","Tag":null,"Explanation":null,"English":null,"Sort":9,"Dynasty":"清"},{"Id":5774297,"Sentence":"峨峨在虚无，荡踏难留迹。","Rank":0,"PoetryId":null,"Pinyin":"é é zài xū mó ，dàng tā nán lǐu jì ","Tag":null,"Explanation":null,"English":null,"Sort":10,"Dynasty":"清"},{"Id":5774298,"Sentence":"如何太华山，乃为巨灵擘。","Rank":0,"PoetryId":null,"Pinyin":"rú hé tài huā shān ，nǎi wéi jù lǐng bò ","Tag":null,"Explanation":null,"English":null,"Sort":11,"Dynasty":"清"},{"Id":5774299,"Sentence":"便道通句曲，大天有阡陌。","Rank":0,"PoetryId":null,"Pinyin":"biàn dāo tōng gōu qū ，dà tiān yǒu qiān mò ","Tag":null,"Explanation":null,"English":null,"Sort":12,"Dynasty":"清"},{"Id":5774300,"Sentence":"玉笥一南窍，日月暗相射。","Rank":0,"PoetryId":null,"Pinyin":"yù sì yī nā qiào ，rì yuè àn xiāng shè ","Tag":null,"Explanation":null,"English":null,"Sort":13,"Dynasty":"清"},{"Id":5774301,"Sentence":"朱明本火府，草木多纯赤。","Rank":0,"PoetryId":null,"Pinyin":"zhū mǐng běn huǒ fǔ ，cǎo mù duō chún chì ","Tag":null,"Explanation":null,"English":null,"Sort":14,"Dynasty":"清"},{"Id":5774302,"Sentence":"朱竹含葳蕤，红翠美毛翮。","Rank":0,"PoetryId":null,"Pinyin":"zhū zhú hán wēi ruǐ ，gōng cuì měi máo hé ","Tag":null,"Explanation":null,"English":null,"Sort":15,"Dynasty":"清"},{"Id":5774303,"Sentence":"南禺亦丹穴，凤族以千百。","Rank":0,"PoetryId":null,"Pinyin":"nā yú yì dān xué ，fèng zú yi qiān bǎi ","Tag":null,"Explanation":null,"English":null,"Sort":16,"Dynasty":"清"},{"Id":5774304,"Sentence":"口衔芙莲花，纷纷堕瑶席。","Rank":0,"PoetryId":null,"Pinyin":"kǒu xián fú lián huā ，fēn fēn duò yáo xǐ ","Tag":null,"Explanation":null,"English":null,"Sort":17,"Dynasty":"清"},{"Id":5774305,"Sentence":"珠尾若扬麾，往来拂巾舄。","Rank":0,"PoetryId":null,"Pinyin":"zhū wěi rě yáng huī ，wǎng lái bì jīn xì ","Tag":null,"Explanation":null,"English":null,"Sort":18,"Dynasty":"清"},{"Id":5774306,"Sentence":"麻姑何秀峙，散发至腰脊。","Rank":0,"PoetryId":null,"Pinyin":"mā gū hé xìu shì ，sǎn fā zhì yāo ji ","Tag":null,"Explanation":null,"English":null,"Sort":19,"Dynasty":"清"},{"Id":5774307,"Sentence":"上下飞峰间，不肯相扶掖。","Rank":0,"PoetryId":null,"Pinyin":"shǎng xià fēi fēng jiān ，bú kěn xiāng fú yē ","Tag":null,"Explanation":null,"English":null,"Sort":20,"Dynasty":"清"},{"Id":5774308,"Sentence":"筋力尽青冥，渐与空天迫。","Rank":0,"PoetryId":null,"Pinyin":"jīn lì jin qīng mǐng ，jiān yú kōng tiān pǎi ","Tag":null,"Explanation":null,"English":null,"Sort":21,"Dynasty":"清"},{"Id":5774309,"Sentence":"微躯若鸿毛，顺风思一掷。","Rank":0,"PoetryId":null,"Pinyin":"wēi qū rě hóng máo ，shùn fēng sāi yī zhì ","Tag":null,"Explanation":null,"English":null,"Sort":22,"Dynasty":"清"},{"Id":5774310,"Sentence":"衫袖即飙车，不用浮丘伯。","Rank":0,"PoetryId":null,"Pinyin":"shān xìu jǐ biāo chē ，bú yòng fú qīu bǎi ","Tag":null,"Explanation":null,"English":null,"Sort":23,"Dynasty":"清"},{"Id":5774311,"Sentence":"神明自鼓舞，鸾鹤惟所择。","Rank":0,"PoetryId":null,"Pinyin":"shén mǐng zì gǔ wǔ ，luán hè wéi suǒ zé ","Tag":null,"Explanation":null,"English":null,"Sort":24,"Dynasty":"清"},{"Id":5774312,"Sentence":"便携二大夫，八极恣挥斥。","Rank":0,"PoetryId":null,"Pinyin":"biàn xié èr dà fū ，bā jǐ zì huī chì ","Tag":null,"Explanation":null,"English":null,"Sort":25,"Dynasty":"清"},{"Id":5774313,"Sentence":"神仙虽惝恍，此中有窟宅。","Rank":0,"PoetryId":null,"Pinyin":"shén xiān suī chǎng huǎng ，ci zhōng yǒu kū zhái ","Tag":null,"Explanation":null,"English":null,"Sort":26,"Dynasty":"清"},{"Id":5774314,"Sentence":"真道苦无言，与天日相索。","Rank":0,"PoetryId":null,"Pinyin":"zhēn dāo kǔ mó yán ，yú tiān rì xiāng suǒ ","Tag":null,"Explanation":null,"English":null,"Sort":27,"Dynasty":"清"},{"Id":5774315,"Sentence":"聪明乃尘垢，陶铸有微责。","Rank":0,"PoetryId":null,"Pinyin":"cōng mǐng nǎi chén gòu ，táo zhù yǒu wēi zé ","Tag":null,"Explanation":null,"English":null,"Sort":28,"Dynasty":"清"},{"Id":5774316,"Sentence":"虽复游无穷，亦自悲人役。","Rank":0,"PoetryId":null,"Pinyin":"suī fù yóu mó qióng ，yì zì bēi rén yì ","Tag":null,"Explanation":null,"English":null,"Sort":29,"Dynasty":"清"},{"Id":5774317,"Sentence":"神山有离合，依依且朝夕。","Rank":0,"PoetryId":null,"Pinyin":"shén shān yǒu lǐ gě ，yī yī jū cháo xī ","Tag":null,"Explanation":null,"English":null,"Sort":30,"Dynasty":"清"},{"Id":5774318,"Sentence":"鳖首或浮沉，广大日以积。","Rank":0,"PoetryId":null,"Pinyin":"biē shǒu huò fú chén ，ān dà rì yi jī ","Tag":null,"Explanation":null,"English":null,"Sort":31,"Dynasty":"清"},{"Id":5774319,"Sentence":"弥缝费造化，随波恐流易。","Rank":0,"PoetryId":null,"Pinyin":"mǐ féng fèi zào huā ，suǐ bō kǒng lǐu yì ","Tag":null,"Explanation":null,"English":null,"Sort":32,"Dynasty":"清"},{"Id":5774320,"Sentence":"分水一泉源，自天通地脉。","Rank":0,"PoetryId":null,"Pinyin":"fēn shui yī quán yuán ，zì tiān tōng 地mài ","Tag":null,"Explanation":null,"English":null,"Sort":33,"Dynasty":"清"},{"Id":5774321,"Sentence":"瀑布纵横飞，与海相潮汐。","Rank":0,"PoetryId":null,"Pinyin":"bào bù zòng héng fēi ，yú hǎi xiāng cháo xī ","Tag":null,"Explanation":null,"English":null,"Sort":34,"Dynasty":"清"},{"Id":5774322,"Sentence":"天鸡一咿喔，扶桑已半白。","Rank":0,"PoetryId":null,"Pinyin":"tiān jī yī yī wō ，fú sāng yi bàn bái ","Tag":null,"Explanation":null,"English":null,"Sort":35,"Dynasty":"清"},{"Id":5774323,"Sentence":"海日长三丈，玄黄始一隙。","Rank":0,"PoetryId":null,"Pinyin":"hǎi rì cháng sān zhàng ，xuán huáng shi yī xì ","Tag":null,"Explanation":null,"English":null,"Sort":36,"Dynasty":"清"},{"Id":5774324,"Sentence":"光明未丽天，外体己赫赫。","Rank":0,"PoetryId":null,"Pinyin":"guāng mǐng wèi lǐ tiān ，wài tī ji hè hè ","Tag":null,"Explanation":null,"English":null,"Sort":37,"Dynasty":"清"},{"Id":5774325,"Sentence":"摇荡二石楼，烧空如琥珀。","Rank":0,"PoetryId":null,"Pinyin":"yáo dàng èr dàn lóu ，shāo kōng rú hǔ pò ","Tag":null,"Explanation":null,"English":null,"Sort":38,"Dynasty":"清"},{"Id":5774326,"Sentence":"生长旸谷傍，郁仪日亲炙。","Rank":0,"PoetryId":null,"Pinyin":"shēng cháng yáng gǔ bàng ，yù yǐ rì qīn zhì ","Tag":null,"Explanation":null,"English":null,"Sort":39,"Dynasty":"清"},{"Id":5774327,"Sentence":"中夜已寅宾，导引成肥硕。","Rank":0,"PoetryId":null,"Pinyin":"zhōng yè yi yǐn bīn ，dǎo yin chéng féi shuò ","Tag":null,"Explanation":null,"English":null,"Sort":40,"Dynasty":"清"},{"Id":5774328,"Sentence":"咸池灼欲焦，沧凉吾自适。","Rank":0,"PoetryId":null,"Pinyin":"xián chǐ zhuó yù jiāo ，cāng liáng wú zì kuò ","Tag":null,"Explanation":null,"English":null,"Sort":41,"Dynasty":"清"},{"Id":5774329,"Sentence":"一下曜真台，人间愁踧踖。","Rank":0,"PoetryId":null,"Pinyin":"yī xià yào zhēn tāi ，rén jiān chóu cù jǐ ","Tag":null,"Explanation":null,"English":null,"Sort":42,"Dynasty":"清"},{"Id":5774330,"Sentence":"百虑生黄埃，世务婴繁剧。","Rank":0,"PoetryId":null,"Pinyin":"bǎi lǜ shēng huáng āi ，shì wù yīng fán jù ","Tag":null,"Explanation":null,"English":null,"Sort":43,"Dynasty":"清"},{"Id":5774331,"Sentence":"三山居水下，船交苦风逆。","Rank":0,"PoetryId":null,"Pinyin":"sān shān jū shui xià ，chuán jiāo kǔ fēng nì ","Tag":null,"Explanation":null,"English":null,"Sort":44,"Dynasty":"清"},{"Id":5774332,"Sentence":"斋去童男女，三千良可惜。","Rank":0,"PoetryId":null,"Pinyin":"zhāi qù tóng nán nǚ ，sān qiān liáng kě xī ","Tag":null,"Explanation":null,"English":null,"Sort":45,"Dynasty":"清"},{"Id":5774333,"Sentence":"罗浮即方丈，甘心自古昔。","Rank":0,"PoetryId":null,"Pinyin":"luó fú jǐ fāng zhàng ，gān xīn zì gǔ xī ","Tag":null,"Explanation":null,"English":null,"Sort":46,"Dynasty":"清"},{"Id":5774334,"Sentence":"南岳一佐命，仙卿此注籍。","Rank":0,"PoetryId":null,"Pinyin":"nā yuè yī zuǒ mìng ，xiān qīng ci zhù jǐ ","Tag":null,"Explanation":null,"English":null,"Sort":47,"Dynasty":"清"},{"Id":5774335,"Sentence":"大夫代天工，于此宜区画。","Rank":0,"PoetryId":null,"Pinyin":"dà fū dài tiān gōng ，yú ci yǐ ōu huà ","Tag":null,"Explanation":null,"English":null,"Sort":48,"Dynasty":"清"},{"Id":5774336,"Sentence":"虽无封禅书，名山望润泽。","Rank":0,"PoetryId":null,"Pinyin":"suī mó fēng chán shū ，mǐng shān wàng rùn zé ","Tag":null,"Explanation":null,"English":null,"Sort":49,"Dynasty":"清"}]}