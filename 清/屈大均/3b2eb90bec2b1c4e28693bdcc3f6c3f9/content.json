{"Id":718250,"Title":"和人登泰岱作","Dynasty":"清","Author":"屈大均","Context":"日观乘夜上，一啸破鸿荒。元气初生子，天心正用阳。云霞飞玉女，风雨走秦皇。再拜苍松树，何因寿许长。玉表为山主，元非没字碑。空留封禅迹，亦是帝王师。虎视终何益，龙兴自有时。苔花迷御道，曲折羽人知。天门开阖处，变怪是浮云。日出长三丈，玄黄尚未分。天鸡惊梦寐，海市动氤氲。谁似丈人石，长为鸾鹤群。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3b2eb90bec2b1c4e28693bdcc3f6c3f9","Step":0,"Verses":[{"Id":5706841,"Sentence":"日观乘夜上，一啸破鸿荒。","Rank":0,"PoetryId":null,"Pinyin":"rì guān chéng yè shǎng ，yī xiào pò hóng huāng ","Tag":null,"Explanation":null,"English":null,"Sort":0,"Dynasty":"清"},{"Id":5706842,"Sentence":"元气初生子，天心正用阳。","Rank":0,"PoetryId":null,"Pinyin":"yuán qì chū shēng zi ，tiān xīn zhēng yòng yáng ","Tag":null,"Explanation":null,"English":null,"Sort":1,"Dynasty":"清"},{"Id":5706843,"Sentence":"云霞飞玉女，风雨走秦皇。","Rank":0,"PoetryId":null,"Pinyin":"yún xiá fēi yù nǚ ，fēng yǔ zǒu qǐn huáng ","Tag":null,"Explanation":null,"English":null,"Sort":2,"Dynasty":"清"},{"Id":5706844,"Sentence":"再拜苍松树，何因寿许长。","Rank":0,"PoetryId":null,"Pinyin":"zài bài cāng sōng shù ，hé yīn shòu hǔ cháng ","Tag":null,"Explanation":null,"English":null,"Sort":3,"Dynasty":"清"},{"Id":5706845,"Sentence":"玉表为山主，元非没字碑。","Rank":0,"PoetryId":null,"Pinyin":"yù biǎo wéi shān zhǔ ，yuán fēi méi zì bēi ","Tag":null,"Explanation":null,"English":null,"Sort":4,"Dynasty":"清"},{"Id":5706846,"Sentence":"空留封禅迹，亦是帝王师。","Rank":0,"PoetryId":null,"Pinyin":"kōng lǐu fēng chán jì ，yì shì dì wáng shī ","Tag":null,"Explanation":null,"English":null,"Sort":5,"Dynasty":"清"},{"Id":5706847,"Sentence":"虎视终何益，龙兴自有时。","Rank":0,"PoetryId":null,"Pinyin":"hū shì zhōng hé yì ，lóng xīng zì yǒu shǐ ","Tag":null,"Explanation":null,"English":null,"Sort":6,"Dynasty":"清"},{"Id":5706848,"Sentence":"苔花迷御道，曲折羽人知。","Rank":0,"PoetryId":null,"Pinyin":"tāi huā mī yù dāo ，qū shé yǔ rén zhī ","Tag":null,"Explanation":null,"English":null,"Sort":7,"Dynasty":"清"},{"Id":5706849,"Sentence":"天门开阖处，变怪是浮云。","Rank":0,"PoetryId":null,"Pinyin":"tiān mén kāi hé chǔ ，biàn guài shì fú yún ","Tag":null,"Explanation":null,"English":null,"Sort":8,"Dynasty":"清"},{"Id":5706850,"Sentence":"日出长三丈，玄黄尚未分。","Rank":0,"PoetryId":null,"Pinyin":"rì chū cháng sān zhàng ，xuán huáng shàng wèi fēn ","Tag":null,"Explanation":null,"English":null,"Sort":9,"Dynasty":"清"},{"Id":5706851,"Sentence":"天鸡惊梦寐，海市动氤氲。","Rank":0,"PoetryId":null,"Pinyin":"tiān jī jīng mèng mèi ，hǎi shì dòng yīn yūn ","Tag":null,"Explanation":null,"English":null,"Sort":10,"Dynasty":"清"},{"Id":5706852,"Sentence":"谁似丈人石，长为鸾鹤群。","Rank":0,"PoetryId":null,"Pinyin":"shéi shì zhàng rén dàn ，cháng wéi luán hè qún ","Tag":null,"Explanation":null,"English":null,"Sort":11,"Dynasty":"清"}]}