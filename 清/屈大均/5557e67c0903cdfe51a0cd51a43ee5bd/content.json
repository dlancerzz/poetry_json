{"Id":709960,"Title":"为夏子题奉母图","Dynasty":"清","Author":"屈大均","Context":"麋鹿得甘草，呦呦鸣其麑。儿生失慈母，匍匐将安归。不如彼燕雏，有母教之飞。羊羔亦有乳，乌子亦有枝。嗟君始六岁，已抱杯圈悲。茕茕在襁褓，黄口长含饥。辛苦得成立，堂前怀断机。丹青作图画，梦想存容姿。瞻依向纨素，出入将庭帏。如闻叹息声，俨见劬劳时。丁兰刻芳木，日禅泣阏氏。同怀终天恨，孝思无穷期。庶几扬令名，以慰圣善贻。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"5557e67c0903cdfe51a0cd51a43ee5bd","Step":0,"Verses":[{"Id":5299629,"Sentence":"麋鹿得甘草，呦呦鸣其麑。","Rank":0,"PoetryId":null,"Pinyin":"mǐ lù dé gān cǎo ，yōu yōu mǐng jī nǐ ","Tag":null,"Explanation":null,"English":null,"Sort":0,"Dynasty":"清"},{"Id":5299630,"Sentence":"儿生失慈母，匍匐将安归。","Rank":0,"PoetryId":null,"Pinyin":"ér shēng shī cǐ mǔ ，pú fú jiāng ān guī ","Tag":null,"Explanation":null,"English":null,"Sort":1,"Dynasty":"清"},{"Id":5299631,"Sentence":"不如彼燕雏，有母教之飞。","Rank":0,"PoetryId":null,"Pinyin":"bú rú bi yān chú ，yǒu mǔ jiāo zhī fēi ","Tag":null,"Explanation":null,"English":null,"Sort":2,"Dynasty":"清"},{"Id":5299632,"Sentence":"羊羔亦有乳，乌子亦有枝。","Rank":0,"PoetryId":null,"Pinyin":"yáng gāo yì yǒu rǔ ，wū zi yì yǒu zhī ","Tag":null,"Explanation":null,"English":null,"Sort":3,"Dynasty":"清"},{"Id":5299633,"Sentence":"嗟君始六岁，已抱杯圈悲。","Rank":0,"PoetryId":null,"Pinyin":"jiē jūn shi lìu suì ，yi bào bēi juān bēi ","Tag":null,"Explanation":null,"English":null,"Sort":4,"Dynasty":"清"},{"Id":5299634,"Sentence":"茕茕在襁褓，黄口长含饥。","Rank":0,"PoetryId":null,"Pinyin":"qióng qióng zài qiǎng bǎo ，huáng kǒu cháng hán jī ","Tag":null,"Explanation":null,"English":null,"Sort":5,"Dynasty":"清"},{"Id":5299635,"Sentence":"辛苦得成立，堂前怀断机。","Rank":0,"PoetryId":null,"Pinyin":"xīn kǔ dé chéng lì ，táng qián huái duàn jī ","Tag":null,"Explanation":null,"English":null,"Sort":6,"Dynasty":"清"},{"Id":5299636,"Sentence":"丹青作图画，梦想存容姿。","Rank":0,"PoetryId":null,"Pinyin":"dān qīng zuō tú huà ，mèng xiǎng cún róng zī ","Tag":null,"Explanation":null,"English":null,"Sort":7,"Dynasty":"清"},{"Id":5299637,"Sentence":"瞻依向纨素，出入将庭帏。","Rank":0,"PoetryId":null,"Pinyin":"zhān yī xiàng wán sù ，chū rù jiāng tǐng wéi ","Tag":null,"Explanation":null,"English":null,"Sort":8,"Dynasty":"清"},{"Id":5299638,"Sentence":"如闻叹息声，俨见劬劳时。","Rank":0,"PoetryId":null,"Pinyin":"rú wén tàn xī shēng ，yǎn jiàn qú láo shǐ ","Tag":null,"Explanation":null,"English":null,"Sort":9,"Dynasty":"清"},{"Id":5299639,"Sentence":"丁兰刻芳木，日禅泣阏氏。","Rank":0,"PoetryId":null,"Pinyin":"dīng lán kè fāng mù ，rì chán qì è shì ","Tag":null,"Explanation":null,"English":null,"Sort":10,"Dynasty":"清"},{"Id":5299640,"Sentence":"同怀终天恨，孝思无穷期。","Rank":0,"PoetryId":null,"Pinyin":"tóng huái zhōng tiān hèn ，xiào sāi mó qióng jī ","Tag":null,"Explanation":null,"English":null,"Sort":11,"Dynasty":"清"},{"Id":5299641,"Sentence":"庶几扬令名，以慰圣善贻。","Rank":0,"PoetryId":null,"Pinyin":"shù jī yáng ling mǐng ，yi wèi shèng shàn yǐ ","Tag":null,"Explanation":null,"English":null,"Sort":12,"Dynasty":"清"}]}