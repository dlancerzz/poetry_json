{"Id":710099,"Title":"将归省母留别诸友人 其一","Dynasty":"清","Author":"屈大均","Context":"海上三珠树，孤鸾鸣啾啾。养子羽翼成，翻飞向九州。九州一何旷，回顾生烦忧。寻仙蓬壶中，谒帝昆崙丘。繁霜陨百草，琅玕无晨羞。慈乌能反哺，凤兮命不犹。归与守故巢，戢翼为良谋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5920a306547055801c9076ce6a263cbf","Step":0,"Verses":[{"Id":5300643,"Sentence":"海上三珠树，孤鸾鸣啾啾。","Rank":0,"PoetryId":null,"Pinyin":"hǎi shǎng sān zhū shù ，gū luán mǐng jīu jīu ","Tag":null,"Explanation":null,"English":null,"Sort":0,"Dynasty":"清"},{"Id":5300644,"Sentence":"养子羽翼成，翻飞向九州。","Rank":0,"PoetryId":null,"Pinyin":"yǎng zi yǔ yì chéng ，fān fēi xiàng jiu zhōu ","Tag":null,"Explanation":null,"English":null,"Sort":1,"Dynasty":"清"},{"Id":5300645,"Sentence":"九州一何旷，回顾生烦忧。","Rank":0,"PoetryId":null,"Pinyin":"jiu zhōu yī hé kuàng ，huǐ gù shēng fán yōu ","Tag":null,"Explanation":null,"English":null,"Sort":2,"Dynasty":"清"},{"Id":5300646,"Sentence":"寻仙蓬壶中，谒帝昆崙丘。","Rank":0,"PoetryId":null,"Pinyin":"xún xiān péng hú zhōng ，yè dì kūn lún qīu ","Tag":null,"Explanation":null,"English":null,"Sort":3,"Dynasty":"清"},{"Id":5300647,"Sentence":"繁霜陨百草，琅玕无晨羞。","Rank":0,"PoetryId":null,"Pinyin":"fán shuāng yǔn bǎi cǎo ，láng gān mó chén xīu ","Tag":null,"Explanation":null,"English":null,"Sort":4,"Dynasty":"清"},{"Id":5300648,"Sentence":"慈乌能反哺，凤兮命不犹。","Rank":0,"PoetryId":null,"Pinyin":"cǐ wū néng fǎn bǔ ，fèng xī mìng bú yóu ","Tag":null,"Explanation":null,"English":null,"Sort":5,"Dynasty":"清"},{"Id":5300649,"Sentence":"归与守故巢，戢翼为良谋。","Rank":0,"PoetryId":null,"Pinyin":"guī yú shǒu gù cháo ，jǐ yì wéi liáng móu ","Tag":null,"Explanation":null,"English":null,"Sort":6,"Dynasty":"清"}]}