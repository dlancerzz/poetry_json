{"Id":718711,"Title":"媚歌","Dynasty":"清","Author":"屈大均","Context":"持赠绿金蝉，为卿钗上饰。双栖朱槿中，相媚情何极。郎是簳珠儿，侬是薏珠子。自怜同一珠，甘苦长相似。携手南山阳，采花香满筐。妾爱留求子，郎爱桃金娘。蚕蛾多食叶，赢得腹中丝。辛苦得成匹，缠绵无尽时。蟾蜍月中兽，生与嫦娥居。多谢思君夕，流光满玉除。暮来妆阁冷，风使雪花多。若作春杨柳，当如飞絮何。不种忘忧花，但栽怀梦草。梦长在君傍，何惜忧终老。镜好终双照，妆成覆绿纱。墙阴休洒泪，恐作断肠花。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4726f76b59890b9c15851e3dffce9989","Step":0,"Verses":[{"Id":5784686,"Sentence":"持赠绿金蝉，为卿钗上饰。","Rank":0,"PoetryId":null,"Pinyin":"chǐ zèng lù jīn chán ，wéi qīng chāi shǎng shì ","Tag":null,"Explanation":null,"English":null,"Sort":0,"Dynasty":"清"},{"Id":5784687,"Sentence":"双栖朱槿中，相媚情何极。","Rank":0,"PoetryId":null,"Pinyin":"shuāng qī zhū jin zhōng ，xiāng mèi qǐng hé jǐ ","Tag":null,"Explanation":null,"English":null,"Sort":1,"Dynasty":"清"},{"Id":5784688,"Sentence":"郎是簳珠儿，侬是薏珠子。","Rank":0,"PoetryId":null,"Pinyin":"láng shì gǎn zhū ér ，nóng shì yì zhū zi ","Tag":null,"Explanation":null,"English":null,"Sort":2,"Dynasty":"清"},{"Id":5784689,"Sentence":"自怜同一珠，甘苦长相似。","Rank":0,"PoetryId":null,"Pinyin":"zì lián tóng yī zhū ，gān kǔ cháng xiāng shì ","Tag":null,"Explanation":null,"English":null,"Sort":3,"Dynasty":"清"},{"Id":5784690,"Sentence":"携手南山阳，采花香满筐。","Rank":0,"PoetryId":null,"Pinyin":"xié shǒu nā shān yáng ，cǎi huā xiāng mǎn kuāng ","Tag":null,"Explanation":null,"English":null,"Sort":4,"Dynasty":"清"},{"Id":5784691,"Sentence":"妾爱留求子，郎爱桃金娘。","Rank":0,"PoetryId":null,"Pinyin":"qiè ài lǐu qǐu zi ，láng ài táo jīn niáng ","Tag":null,"Explanation":null,"English":null,"Sort":5,"Dynasty":"清"},{"Id":5784692,"Sentence":"蚕蛾多食叶，赢得腹中丝。","Rank":0,"PoetryId":null,"Pinyin":"cán é duō shǐ xié ，yǐng dé fù zhōng sī ","Tag":null,"Explanation":null,"English":null,"Sort":6,"Dynasty":"清"},{"Id":5784693,"Sentence":"辛苦得成匹，缠绵无尽时。","Rank":0,"PoetryId":null,"Pinyin":"xīn kǔ dé chéng pi ，chán mián mó jin shǐ ","Tag":null,"Explanation":null,"English":null,"Sort":7,"Dynasty":"清"},{"Id":5784694,"Sentence":"蟾蜍月中兽，生与嫦娥居。","Rank":0,"PoetryId":null,"Pinyin":"chán chú yuè zhōng shòu ，shēng yú cháng é jū ","Tag":null,"Explanation":null,"English":null,"Sort":8,"Dynasty":"清"},{"Id":5784695,"Sentence":"多谢思君夕，流光满玉除。","Rank":0,"PoetryId":null,"Pinyin":"duō xiè sāi jūn xī ，lǐu guāng mǎn yù chú ","Tag":null,"Explanation":null,"English":null,"Sort":9,"Dynasty":"清"},{"Id":5784696,"Sentence":"暮来妆阁冷，风使雪花多。","Rank":0,"PoetryId":null,"Pinyin":"mù lái zhuāng gé lěng ，fēng shi xuě huā duō ","Tag":null,"Explanation":null,"English":null,"Sort":10,"Dynasty":"清"},{"Id":5784697,"Sentence":"若作春杨柳，当如飞絮何。","Rank":0,"PoetryId":null,"Pinyin":"rě zuō chūn yáng liu ，dāng rú fēi xù hé ","Tag":null,"Explanation":null,"English":null,"Sort":11,"Dynasty":"清"},{"Id":5784698,"Sentence":"不种忘忧花，但栽怀梦草。","Rank":0,"PoetryId":null,"Pinyin":"bú chóng wàng yōu huā ，dàn zāi huái mèng cǎo ","Tag":null,"Explanation":null,"English":null,"Sort":12,"Dynasty":"清"},{"Id":5784699,"Sentence":"梦长在君傍，何惜忧终老。","Rank":0,"PoetryId":null,"Pinyin":"mèng cháng zài jūn bàng ，hé xī yōu zhōng lǎo ","Tag":null,"Explanation":null,"English":null,"Sort":13,"Dynasty":"清"},{"Id":5784700,"Sentence":"镜好终双照，妆成覆绿纱。","Rank":0,"PoetryId":null,"Pinyin":"jìng hǎo zhōng shuāng zhào ，zhuāng chéng fù lù shā ","Tag":null,"Explanation":null,"English":null,"Sort":14,"Dynasty":"清"},{"Id":5784701,"Sentence":"墙阴休洒泪，恐作断肠花。","Rank":0,"PoetryId":null,"Pinyin":"qiáng yīn xīu sǎ lèi ，kǒng zuō duàn cháng huā ","Tag":null,"Explanation":null,"English":null,"Sort":15,"Dynasty":"清"}]}