{"Id":709920,"Title":"赠朱士稚","Dynasty":"清","Author":"屈大均","Context":"神虬乐泥蟠，鸿鹄安紫荆。飞腾亦何难，所贵忘吾形。子房久破产，一身如浮萍。英雄不失路，何以成功名。高歌送君酒，词采郁纵横。神仙尔何愚，犹未齐死生。明月在沧海，光华虚复盈。毋怀千岁忧，酣放聊沉冥。天地一尘垢，吾心独太清。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"003769c54de5d5bb971b3e34cf16fb97","Step":0,"Verses":[{"Id":5299318,"Sentence":"神虬乐泥蟠，鸿鹄安紫荆。","Rank":0,"PoetryId":null,"Pinyin":"shén qǐu lè nǐ pán ，hóng gǔ ān zi jīng ","Tag":null,"Explanation":null,"English":null,"Sort":0,"Dynasty":"清"},{"Id":5299319,"Sentence":"飞腾亦何难，所贵忘吾形。","Rank":0,"PoetryId":null,"Pinyin":"fēi tēng yì hé nán ，suǒ guì wàng wú xǐng ","Tag":null,"Explanation":null,"English":null,"Sort":1,"Dynasty":"清"},{"Id":5299320,"Sentence":"子房久破产，一身如浮萍。","Rank":0,"PoetryId":null,"Pinyin":"zi fáng jiu pò chǎn ，yī shēn rú fú pǐng ","Tag":null,"Explanation":null,"English":null,"Sort":2,"Dynasty":"清"},{"Id":5299321,"Sentence":"英雄不失路，何以成功名。","Rank":0,"PoetryId":null,"Pinyin":"yīng xióng bú shī lù ，hé yi chéng gōng mǐng ","Tag":null,"Explanation":null,"English":null,"Sort":3,"Dynasty":"清"},{"Id":5299322,"Sentence":"高歌送君酒，词采郁纵横。","Rank":0,"PoetryId":null,"Pinyin":"gāo gē sòng jūn jiu ，cǐ cǎi yù zòng héng ","Tag":null,"Explanation":null,"English":null,"Sort":4,"Dynasty":"清"},{"Id":5299323,"Sentence":"神仙尔何愚，犹未齐死生。","Rank":0,"PoetryId":null,"Pinyin":"shén xiān ěr hé yú ，yóu wèi jì si shēng ","Tag":null,"Explanation":null,"English":null,"Sort":5,"Dynasty":"清"},{"Id":5299324,"Sentence":"明月在沧海，光华虚复盈。","Rank":0,"PoetryId":null,"Pinyin":"mǐng yuè zài cāng hǎi ，guāng huā xū fù yīng ","Tag":null,"Explanation":null,"English":null,"Sort":6,"Dynasty":"清"},{"Id":5299325,"Sentence":"毋怀千岁忧，酣放聊沉冥。","Rank":0,"PoetryId":null,"Pinyin":"wú huái qiān suì yōu ，hān fàng liáo chén mǐng ","Tag":null,"Explanation":null,"English":null,"Sort":7,"Dynasty":"清"},{"Id":5299326,"Sentence":"天地一尘垢，吾心独太清。","Rank":0,"PoetryId":null,"Pinyin":"tiān 地yī chén gòu ，wú xīn dú tài qīng ","Tag":null,"Explanation":null,"English":null,"Sort":8,"Dynasty":"清"}]}