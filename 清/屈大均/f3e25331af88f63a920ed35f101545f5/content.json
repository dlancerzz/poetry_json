{"Id":718988,"Title":"陈恭人挽诗","Dynasty":"清","Author":"屈大均","Context":"娥娥文简孙，厥云陈恭人。肃雍秉令德，弱笄四教敦。惟膏不厌鲜，惟兰不厌芬。冰清而玉映，来为君子嫔。君子结大义，患难来方殷。皇舅为邦家，战死未归魂。羽林一孤儿，衰绖往从军。妾身殊不幸，茕独当青春。凤凰卵不完，一朝巢倾覆。君舅已国殇，君姑亦无禄。两雏羽未成，啾啾在沟渎。大雏乃儿夫，弋人慕其肉。妾父为朱家，任侠轻金玉。努力救遗孤，恩义一何笃。君子怀父冤，水深伤独漉。妾亦愿损躯，报雠持剑槊。雄儿命苦屯，郁郁居林谷。君子生多才，夫妇以文娱。五经而六纬，博雅为大儒。白鹄负其雌，五步一踟蹰。终然为王事，琴瑟成离居。初生黄口儿，君在潇湘湄。再生一女子，君在河之涘。荼苦妾自甘，孤茕谁为理。蕙草一朝摧，临危泪如水。丈夫为干将，妇人为莫邪。雌雄中道别，何以报王家。妾身久婴疾，针药难屡加。彩镜失鸾影，朱颜凋蕣华。阴啸召君魂，阳呼召君魄。冉冉去何之，黄泉遂永隔。恸哭摧心肝，独生亦何益。皇天忌燕婉，佳人殊不惜。死为苟奉倩，从子归窀穸。余妻曰华姜，聪明亦如子。寻尔向黄垆，揽袪啼不止。妾父亦将军，与卿皇舅似。腐肉何馨香，忠魂在箕尾。与卿诉天帝，请剑诛封豕。生未复家雠，死当雪国耻。在古有娥亲，在今惟伯姊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f3e25331af88f63a920ed35f101545f5","Step":0,"Verses":[{"Id":5785362,"Sentence":"娥娥文简孙，厥云陈恭人。","Rank":0,"PoetryId":null,"Pinyin":"é é wén jiǎn sūn ，jué yún chén gōng rén ","Tag":null,"Explanation":null,"English":null,"Sort":0,"Dynasty":"清"},{"Id":5785363,"Sentence":"肃雍秉令德，弱笄四教敦。","Rank":0,"PoetryId":null,"Pinyin":"sù yōng bing ling dé ，ruò jī sì jiāo duì ","Tag":null,"Explanation":null,"English":null,"Sort":1,"Dynasty":"清"},{"Id":5785364,"Sentence":"惟膏不厌鲜，惟兰不厌芬。","Rank":0,"PoetryId":null,"Pinyin":"wéi gāo bú yā xiān ，wéi lán bú yā fēn ","Tag":null,"Explanation":null,"English":null,"Sort":2,"Dynasty":"清"},{"Id":5785365,"Sentence":"冰清而玉映，来为君子嫔。","Rank":0,"PoetryId":null,"Pinyin":"bīng qīng ér yù yìng ，lái wéi jūn zi pǐn ","Tag":null,"Explanation":null,"English":null,"Sort":3,"Dynasty":"清"},{"Id":5785366,"Sentence":"君子结大义，患难来方殷。","Rank":0,"PoetryId":null,"Pinyin":"jūn zi jiē dà yǐ ，huàn nán lái fāng yān ","Tag":null,"Explanation":null,"English":null,"Sort":4,"Dynasty":"清"},{"Id":5785367,"Sentence":"皇舅为邦家，战死未归魂。","Rank":0,"PoetryId":null,"Pinyin":"huáng jìu wéi bāng gū ，zhàn si wèi guī hún ","Tag":null,"Explanation":null,"English":null,"Sort":5,"Dynasty":"清"},{"Id":5785368,"Sentence":"羽林一孤儿，衰绖往从军。","Rank":0,"PoetryId":null,"Pinyin":"yǔ lǐn yī gū ér ，cuī dié wǎng cóng jūn ","Tag":null,"Explanation":null,"English":null,"Sort":6,"Dynasty":"清"},{"Id":5785369,"Sentence":"妾身殊不幸，茕独当青春。","Rank":0,"PoetryId":null,"Pinyin":"qiè shēn shū bú xìng ，qióng dú dāng qīng chūn ","Tag":null,"Explanation":null,"English":null,"Sort":7,"Dynasty":"清"},{"Id":5785370,"Sentence":"凤凰卵不完，一朝巢倾覆。","Rank":0,"PoetryId":null,"Pinyin":"fèng huáng luǎn bú wán ，yī cháo cháo qīng fù ","Tag":null,"Explanation":null,"English":null,"Sort":8,"Dynasty":"清"},{"Id":5785371,"Sentence":"君舅已国殇，君姑亦无禄。","Rank":0,"PoetryId":null,"Pinyin":"jūn jìu yi guó shāng ，jūn gū yì mó lù ","Tag":null,"Explanation":null,"English":null,"Sort":9,"Dynasty":"清"},{"Id":5785372,"Sentence":"两雏羽未成，啾啾在沟渎。","Rank":0,"PoetryId":null,"Pinyin":"liǎng chú yǔ wèi chéng ，jīu jīu zài gōu dú ","Tag":null,"Explanation":null,"English":null,"Sort":10,"Dynasty":"清"},{"Id":5785373,"Sentence":"大雏乃儿夫，弋人慕其肉。","Rank":0,"PoetryId":null,"Pinyin":"dà chú nǎi ér fū ，yì rén mù jī ròu ","Tag":null,"Explanation":null,"English":null,"Sort":11,"Dynasty":"清"},{"Id":5785374,"Sentence":"妾父为朱家，任侠轻金玉。","Rank":0,"PoetryId":null,"Pinyin":"qiè fǔ wéi zhū gū ，rén xiá qīng jīn yù ","Tag":null,"Explanation":null,"English":null,"Sort":12,"Dynasty":"清"},{"Id":5785375,"Sentence":"努力救遗孤，恩义一何笃。","Rank":0,"PoetryId":null,"Pinyin":"nǔ lì jìu wèi gū ，ēn yǐ yī hé dǔ ","Tag":null,"Explanation":null,"English":null,"Sort":13,"Dynasty":"清"},{"Id":5785376,"Sentence":"君子怀父冤，水深伤独漉。","Rank":0,"PoetryId":null,"Pinyin":"jūn zi huái fǔ yuān ，shui shēn shāng dú lū ","Tag":null,"Explanation":null,"English":null,"Sort":14,"Dynasty":"清"},{"Id":5785377,"Sentence":"妾亦愿损躯，报雠持剑槊。","Rank":0,"PoetryId":null,"Pinyin":"qiè yì yuàn sǔn qū ，bào chóu chǐ jiàn shuò ","Tag":null,"Explanation":null,"English":null,"Sort":15,"Dynasty":"清"},{"Id":5785378,"Sentence":"雄儿命苦屯，郁郁居林谷。","Rank":0,"PoetryId":null,"Pinyin":"xióng ér mìng kǔ tún ，yù yù jū lǐn gǔ ","Tag":null,"Explanation":null,"English":null,"Sort":16,"Dynasty":"清"},{"Id":5785379,"Sentence":"君子生多才，夫妇以文娱。","Rank":0,"PoetryId":null,"Pinyin":"jūn zi shēng duō cái ，fū fù yi wén yú ","Tag":null,"Explanation":null,"English":null,"Sort":17,"Dynasty":"清"},{"Id":5785380,"Sentence":"五经而六纬，博雅为大儒。","Rank":0,"PoetryId":null,"Pinyin":"wǔ jīng ér lìu wěi ，bó yā wéi dà rú ","Tag":null,"Explanation":null,"English":null,"Sort":18,"Dynasty":"清"},{"Id":5785381,"Sentence":"白鹄负其雌，五步一踟蹰。","Rank":0,"PoetryId":null,"Pinyin":"bái gǔ fù jī cǐ ，wǔ bù yī chǐ chú ","Tag":null,"Explanation":null,"English":null,"Sort":19,"Dynasty":"清"},{"Id":5785382,"Sentence":"终然为王事，琴瑟成离居。","Rank":0,"PoetryId":null,"Pinyin":"zhōng rán wéi wáng shì ，qǐn sè chéng lǐ jū ","Tag":null,"Explanation":null,"English":null,"Sort":20,"Dynasty":"清"},{"Id":5785383,"Sentence":"初生黄口儿，君在潇湘湄。","Rank":0,"PoetryId":null,"Pinyin":"chū shēng huáng kǒu ér ，jūn zài xiāo xiāng méi ","Tag":null,"Explanation":null,"English":null,"Sort":21,"Dynasty":"清"},{"Id":5785384,"Sentence":"再生一女子，君在河之涘。","Rank":0,"PoetryId":null,"Pinyin":"zài shēng yī nǚ zi ，jūn zài hé zhī sì ","Tag":null,"Explanation":null,"English":null,"Sort":22,"Dynasty":"清"},{"Id":5785385,"Sentence":"荼苦妾自甘，孤茕谁为理。","Rank":0,"PoetryId":null,"Pinyin":"tú kǔ qiè zì gān ，gū qióng shéi wéi li ","Tag":null,"Explanation":null,"English":null,"Sort":23,"Dynasty":"清"},{"Id":5785386,"Sentence":"蕙草一朝摧，临危泪如水。","Rank":0,"PoetryId":null,"Pinyin":"huì cǎo yī cháo cuī ，lǐn wēi lèi rú shui ","Tag":null,"Explanation":null,"English":null,"Sort":24,"Dynasty":"清"},{"Id":5785387,"Sentence":"丈夫为干将，妇人为莫邪。","Rank":0,"PoetryId":null,"Pinyin":"zhàng fū wéi gān jiāng ，fù rén wéi mò xié ","Tag":null,"Explanation":null,"English":null,"Sort":25,"Dynasty":"清"},{"Id":5785388,"Sentence":"雌雄中道别，何以报王家。","Rank":0,"PoetryId":null,"Pinyin":"cǐ xióng zhōng dāo bié ，hé yi bào wáng gū ","Tag":null,"Explanation":null,"English":null,"Sort":26,"Dynasty":"清"},{"Id":5785389,"Sentence":"妾身久婴疾，针药难屡加。","Rank":0,"PoetryId":null,"Pinyin":"qiè shēn jiu yīng jǐ ，zhēn yào nán lǚ jiā ","Tag":null,"Explanation":null,"English":null,"Sort":27,"Dynasty":"清"},{"Id":5785390,"Sentence":"彩镜失鸾影，朱颜凋蕣华。","Rank":0,"PoetryId":null,"Pinyin":"cǎi jìng shī luán ying ，zhū yán diāo shùn huā ","Tag":null,"Explanation":null,"English":null,"Sort":28,"Dynasty":"清"},{"Id":5785391,"Sentence":"阴啸召君魂，阳呼召君魄。","Rank":0,"PoetryId":null,"Pinyin":"yīn xiào shào jūn hún ，yáng hū shào jūn bó ","Tag":null,"Explanation":null,"English":null,"Sort":29,"Dynasty":"清"},{"Id":5785392,"Sentence":"冉冉去何之，黄泉遂永隔。","Rank":0,"PoetryId":null,"Pinyin":"rǎn rǎn qù hé zhī ，huáng quán suǐ yǒng gé ","Tag":null,"Explanation":null,"English":null,"Sort":30,"Dynasty":"清"},{"Id":5785393,"Sentence":"恸哭摧心肝，独生亦何益。","Rank":0,"PoetryId":null,"Pinyin":"tòng kū cuī xīn gān ，dú shēng yì hé yì ","Tag":null,"Explanation":null,"English":null,"Sort":31,"Dynasty":"清"},{"Id":5785394,"Sentence":"皇天忌燕婉，佳人殊不惜。","Rank":0,"PoetryId":null,"Pinyin":"huáng tiān jì yān wǎn ，jiā rén shū bú xī ","Tag":null,"Explanation":null,"English":null,"Sort":32,"Dynasty":"清"},{"Id":5785395,"Sentence":"死为苟奉倩，从子归窀穸。","Rank":0,"PoetryId":null,"Pinyin":"si wéi gǒu fèng qiàn ，cóng zi guī zhūn xī ","Tag":null,"Explanation":null,"English":null,"Sort":33,"Dynasty":"清"},{"Id":5785396,"Sentence":"余妻曰华姜，聪明亦如子。","Rank":0,"PoetryId":null,"Pinyin":"yú qī yuē huā jiāng ，cōng mǐng yì rú zi ","Tag":null,"Explanation":null,"English":null,"Sort":34,"Dynasty":"清"},{"Id":5785397,"Sentence":"寻尔向黄垆，揽袪啼不止。","Rank":0,"PoetryId":null,"Pinyin":"xún ěr xiàng huáng lú ，lǎn qū tǐ bú zhi ","Tag":null,"Explanation":null,"English":null,"Sort":35,"Dynasty":"清"},{"Id":5785398,"Sentence":"妾父亦将军，与卿皇舅似。","Rank":0,"PoetryId":null,"Pinyin":"qiè fǔ yì jiāng jūn ，yú qīng huáng jìu shì ","Tag":null,"Explanation":null,"English":null,"Sort":36,"Dynasty":"清"},{"Id":5785399,"Sentence":"腐肉何馨香，忠魂在箕尾。","Rank":0,"PoetryId":null,"Pinyin":"fǔ ròu hé xīn xiāng ，zhōng hún zài jī wěi ","Tag":null,"Explanation":null,"English":null,"Sort":37,"Dynasty":"清"},{"Id":5785400,"Sentence":"与卿诉天帝，请剑诛封豕。","Rank":0,"PoetryId":null,"Pinyin":"yú qīng sù tiān dì ，qing jiàn zhū fēng shi ","Tag":null,"Explanation":null,"English":null,"Sort":38,"Dynasty":"清"},{"Id":5785401,"Sentence":"生未复家雠，死当雪国耻。","Rank":0,"PoetryId":null,"Pinyin":"shēng wèi fù gū chóu ，si dāng xuě guó chi ","Tag":null,"Explanation":null,"English":null,"Sort":39,"Dynasty":"清"},{"Id":5785402,"Sentence":"在古有娥亲，在今惟伯姊。","Rank":0,"PoetryId":null,"Pinyin":"zài gǔ yǒu é qīn ，zài jīn wéi bǎi zi ","Tag":null,"Explanation":null,"English":null,"Sort":40,"Dynasty":"清"}]}