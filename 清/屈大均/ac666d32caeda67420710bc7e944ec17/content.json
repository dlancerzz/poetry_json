{"Id":718972,"Title":"长儿明洪十八岁生日口占示之","Dynasty":"清","Author":"屈大均","Context":"二月三朝春未中，文昌生日汝相同。年今二九非初学，及早成章慰乃翁。志学已多三岁矣，成童又过二年来。文章莫与而翁似，一代聪明要自开。翁山山上八泉流，第一甘泉居上头。汝字甘泉冠诸弟，要从文简溯尼丘。母难兹辰泪满衣，九龄失恃怆慈威。劬劳总赖诗书报，仁孝休令奉养违。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ac666d32caeda67420710bc7e944ec17","Step":0,"Verses":[{"Id":5708829,"Sentence":"二月三朝春未中，文昌生日汝相同。","Rank":0,"PoetryId":null,"Pinyin":"èr yuè sān cháo chūn wèi zhōng ，wén chāng shēng rì rǔ xiāng tóng ","Tag":null,"Explanation":null,"English":null,"Sort":0,"Dynasty":"清"},{"Id":5708830,"Sentence":"年今二九非初学，及早成章慰乃翁。","Rank":0,"PoetryId":null,"Pinyin":"nián jīn èr jiu fēi chū xué ，jǐ zǎo chéng zhāng wèi nǎi wēng ","Tag":null,"Explanation":null,"English":null,"Sort":1,"Dynasty":"清"},{"Id":5708831,"Sentence":"志学已多三岁矣，成童又过二年来。","Rank":0,"PoetryId":null,"Pinyin":"zhì xué yi duō sān suì yi ，chéng tóng yòu guō èr nián lái ","Tag":null,"Explanation":null,"English":null,"Sort":2,"Dynasty":"清"},{"Id":5708832,"Sentence":"文章莫与而翁似，一代聪明要自开。","Rank":0,"PoetryId":null,"Pinyin":"wén zhāng mò yú ér wēng shì ，yī dài cōng mǐng yāo zì kāi ","Tag":null,"Explanation":null,"English":null,"Sort":3,"Dynasty":"清"},{"Id":5708833,"Sentence":"翁山山上八泉流，第一甘泉居上头。","Rank":0,"PoetryId":null,"Pinyin":"wēng shān shān shǎng bā quán lǐu ，dì yī gān quán jū shǎng tóu ","Tag":null,"Explanation":null,"English":null,"Sort":4,"Dynasty":"清"},{"Id":5708834,"Sentence":"汝字甘泉冠诸弟，要从文简溯尼丘。","Rank":0,"PoetryId":null,"Pinyin":"rǔ zì gān quán guān zhū dì ，yāo cóng wén jiǎn sù nǐ qīu ","Tag":null,"Explanation":null,"English":null,"Sort":5,"Dynasty":"清"},{"Id":5708835,"Sentence":"母难兹辰泪满衣，九龄失恃怆慈威。","Rank":0,"PoetryId":null,"Pinyin":"mǔ nán cǐ chén lèi mǎn yī ，jiu lǐng shī shì chuàng cǐ wēi ","Tag":null,"Explanation":null,"English":null,"Sort":6,"Dynasty":"清"},{"Id":5708836,"Sentence":"劬劳总赖诗书报，仁孝休令奉养违。","Rank":0,"PoetryId":null,"Pinyin":"qú láo zǒng lài shī shū bào ，rén xiào xīu ling fèng yǎng wéi ","Tag":null,"Explanation":null,"English":null,"Sort":7,"Dynasty":"清"}]}