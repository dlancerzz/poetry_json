{"Id":735466,"Title":"秋堂对弈歌为范处士西坪作","Dynasty":"清","Author":"毕沅","Context":"明轩洞豁筠帘遮，众宾环堵且勿哗。东西对垒建旗鼓，圜奁方局无参差。五岳不动四目动，破灰槁木形神悚。冥茫淬厉炼心兵，多算少算务持重。战国纵横术细论，车箱井栏旧谱存。日月九天黄亦道，风雨八阵死生门。初投数子绝跬步，中边错落星辰布。玉滋霞岛冷暖殊，手落纹楸后先互。俄焉两敌渐纷争，虚堂杀气宵腾腾。每于袖手旁观暇，如听金戈铁马声。暗伏明挑先冥索，出入神鬼煎精魄。九边飞角取远势，一著攻心乃上策。淮阴将兵信指挥，钜鹿破楚操神机。鏖战昆阳雷雨击，虎豹股栗屋瓦飞。鸟道偏师方折挫，余子纷纷尽袒左。忽讶奇兵天上来，当食不食全局破。虎斗龙争古战场，嬴颠刘蹶势靡常。到底输赢归小劫，烂柯人已阅沧桑。坐隐仙家藉养性，君今海内推棋圣。奇童争并邺侯称，常势真堪积薪竞。玄玉文犀照短檠，眼中成败最分明。夜半局终凉月上，满窗花影覆空枰。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"3c72839302ee6ee1c50b35750e78829a","Step":0,"Verses":[{"Id":5938183,"Sentence":"明轩洞豁筠帘遮，众宾环堵且勿哗。","Rank":0,"PoetryId":null,"Pinyin":"mǐng xuān dòng huá jūn lián zhē ，zhòng bīn huán dǔ jū wù huā ","Tag":null,"Explanation":null,"English":null,"Sort":0,"Dynasty":"清"},{"Id":5938198,"Sentence":"忽讶奇兵天上来，当食不食全局破。","Rank":0,"PoetryId":null,"Pinyin":"hū yà jī bīng tiān shǎng lái ，dāng shǐ bú shǐ quán jú pò ","Tag":null,"Explanation":null,"English":null,"Sort":15,"Dynasty":"清"},{"Id":5938199,"Sentence":"虎斗龙争古战场，嬴颠刘蹶势靡常。","Rank":0,"PoetryId":null,"Pinyin":"hū dǒu lóng zhēng gǔ zhàn cháng ，yǐng diān lǐu jué shì mǐ cháng ","Tag":null,"Explanation":null,"English":null,"Sort":16,"Dynasty":"清"},{"Id":5938200,"Sentence":"到底输赢归小劫，烂柯人已阅沧桑。","Rank":0,"PoetryId":null,"Pinyin":"dào 底shū yǐng guī xiǎo jié ，làn kē rén yi yuè cāng sāng ","Tag":null,"Explanation":null,"English":null,"Sort":17,"Dynasty":"清"},{"Id":5938184,"Sentence":"东西对垒建旗鼓，圜奁方局无参差。","Rank":0,"PoetryId":null,"Pinyin":"dōng xī duì lěi jiàn qǐ gǔ ，huán lián fāng jú mó cān chā ","Tag":null,"Explanation":null,"English":null,"Sort":1,"Dynasty":"清"},{"Id":5938185,"Sentence":"五岳不动四目动，破灰槁木形神悚。","Rank":0,"PoetryId":null,"Pinyin":"wǔ yuè bú dòng sì mù dòng ，pò huī gǎo mù xǐng shén sǒng ","Tag":null,"Explanation":null,"English":null,"Sort":2,"Dynasty":"清"},{"Id":5938186,"Sentence":"冥茫淬厉炼心兵，多算少算务持重。","Rank":0,"PoetryId":null,"Pinyin":"mǐng māng cuì lì liàn xīn bīng ，duō suàn shǎo suàn wù chǐ chóng ","Tag":null,"Explanation":null,"English":null,"Sort":3,"Dynasty":"清"},{"Id":5938187,"Sentence":"战国纵横术细论，车箱井栏旧谱存。","Rank":0,"PoetryId":null,"Pinyin":"zhàn guó zòng héng shù xì lún ，chē xiāng jing lán jìu pǔ cún ","Tag":null,"Explanation":null,"English":null,"Sort":4,"Dynasty":"清"},{"Id":5938188,"Sentence":"日月九天黄亦道，风雨八阵死生门。","Rank":0,"PoetryId":null,"Pinyin":"rì yuè jiu tiān huáng yì dāo ，fēng yǔ bā zhèn si shēng mén ","Tag":null,"Explanation":null,"English":null,"Sort":5,"Dynasty":"清"},{"Id":5938189,"Sentence":"初投数子绝跬步，中边错落星辰布。","Rank":0,"PoetryId":null,"Pinyin":"chū tóu shǔ zi jué kui bù ，zhōng biān cuò là xīng chén bù ","Tag":null,"Explanation":null,"English":null,"Sort":6,"Dynasty":"清"},{"Id":5938190,"Sentence":"玉滋霞岛冷暖殊，手落纹楸后先互。","Rank":0,"PoetryId":null,"Pinyin":"yù zī xiá dǎo lěng nuǎn shū ，shǒu là wén qīu hòu xiān hù ","Tag":null,"Explanation":null,"English":null,"Sort":7,"Dynasty":"清"},{"Id":5938191,"Sentence":"俄焉两敌渐纷争，虚堂杀气宵腾腾。","Rank":0,"PoetryId":null,"Pinyin":"é yān liǎng dǐ jiān fēn zhēng ，xū táng shā qì xiāo tēng tēng ","Tag":null,"Explanation":null,"English":null,"Sort":8,"Dynasty":"清"},{"Id":5938192,"Sentence":"每于袖手旁观暇，如听金戈铁马声。","Rank":0,"PoetryId":null,"Pinyin":"měi yú xìu shǒu páng guān xiá ，rú tīng jīn gē tiě mǎ shēng ","Tag":null,"Explanation":null,"English":null,"Sort":9,"Dynasty":"清"},{"Id":5938193,"Sentence":"暗伏明挑先冥索，出入神鬼煎精魄。","Rank":0,"PoetryId":null,"Pinyin":"àn fú mǐng tiāo xiān mǐng suǒ ，chū rù shén gui jiān jīng bó ","Tag":null,"Explanation":null,"English":null,"Sort":10,"Dynasty":"清"},{"Id":5938194,"Sentence":"九边飞角取远势，一著攻心乃上策。","Rank":0,"PoetryId":null,"Pinyin":"jiu biān fēi jiǎo qǔ yuǎn shì ，yī 著gōng xīn nǎi shǎng cè ","Tag":null,"Explanation":null,"English":null,"Sort":11,"Dynasty":"清"},{"Id":5938195,"Sentence":"淮阴将兵信指挥，钜鹿破楚操神机。","Rank":0,"PoetryId":null,"Pinyin":"huái yīn jiāng bīng xìn zhi huī ，jù lù pò chǔ cāo shén jī ","Tag":null,"Explanation":null,"English":null,"Sort":12,"Dynasty":"清"},{"Id":5938196,"Sentence":"鏖战昆阳雷雨击，虎豹股栗屋瓦飞。","Rank":0,"PoetryId":null,"Pinyin":"áo zhàn kūn yáng léi yǔ jī ，hū bào gǔ lì wū wǎ fēi ","Tag":null,"Explanation":null,"English":null,"Sort":13,"Dynasty":"清"},{"Id":5938197,"Sentence":"鸟道偏师方折挫，余子纷纷尽袒左。","Rank":0,"PoetryId":null,"Pinyin":"diǎo dāo piān shī fāng shé cuò ，yú zi fēn fēn jin tǎn zuǒ ","Tag":null,"Explanation":null,"English":null,"Sort":14,"Dynasty":"清"},{"Id":5938201,"Sentence":"坐隐仙家藉养性，君今海内推棋圣。","Rank":0,"PoetryId":null,"Pinyin":"zuò yin xiān gū jǐ yǎng xìng ，jūn jīn hǎi nèi tuī qǐ shèng ","Tag":null,"Explanation":null,"English":null,"Sort":18,"Dynasty":"清"},{"Id":5938202,"Sentence":"奇童争并邺侯称，常势真堪积薪竞。","Rank":0,"PoetryId":null,"Pinyin":"jī tóng zhēng bīng yè hóu chèn ，cháng shì zhēn kān jī xīn jìng ","Tag":null,"Explanation":null,"English":null,"Sort":19,"Dynasty":"清"},{"Id":5938203,"Sentence":"玄玉文犀照短檠，眼中成败最分明。","Rank":0,"PoetryId":null,"Pinyin":"xuán yù wén xī zhào duǎn qǐng ，yǎn zhōng chéng bài zuì fēn mǐng ","Tag":null,"Explanation":null,"English":null,"Sort":20,"Dynasty":"清"},{"Id":5938204,"Sentence":"夜半局终凉月上，满窗花影覆空枰。","Rank":0,"PoetryId":null,"Pinyin":"yè bàn jú zhōng liáng yuè shǎng ，mǎn chuāng huā ying fù kōng pǐng ","Tag":null,"Explanation":null,"English":null,"Sort":21,"Dynasty":"清"}]}