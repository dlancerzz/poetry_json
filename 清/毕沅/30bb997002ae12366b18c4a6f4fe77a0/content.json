{"Id":735470,"Title":"鹫峰寺观旃檀佛像作","Dynasty":"清","Author":"毕沅","Context":"幽州古招提，只瞻慧日相。几经龙汉劫，依然尚无恙。似现不坏身，来诠秘密藏。千花拥云龛，九龙盘玉帐。容光若雪海，晃朗不能望。闻昔目犍连，运神摄巧匠。三返忉利天，审谛始营创。坎坎伐檀声，人天悉和畅。相具三十二，庄严绝依傍。仗兹接引手，拯溺迷津上。皓月临太空，万川皆一状。视为身外身，所见即孟浪。文殊本无二，焉用辨真妄。试参光明经，一空生灭障。八难暨三途，种种可尊尚。我拟谢尘羁，初地早回向。买取鹅溪绢，绘此胜鬘样。石堂梅万株，香火长供养。非徒烦恼除，兼得寿无量。海山潮音中，松云一鹤放。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"30bb997002ae12366b18c4a6f4fe77a0","Step":0,"Verses":[{"Id":5938225,"Sentence":"幽州古招提，只瞻慧日相。","Rank":0,"PoetryId":null,"Pinyin":"yōu zhōu gǔ qiáo dī ，zhī zhān huì rì xiāng ","Tag":null,"Explanation":null,"English":null,"Sort":0,"Dynasty":"清"},{"Id":5938226,"Sentence":"几经龙汉劫，依然尚无恙。","Rank":0,"PoetryId":null,"Pinyin":"jī jīng lóng hàn jié ，yī rán shàng mó yàng ","Tag":null,"Explanation":null,"English":null,"Sort":1,"Dynasty":"清"},{"Id":5938227,"Sentence":"似现不坏身，来诠秘密藏。","Rank":0,"PoetryId":null,"Pinyin":"shì xiàn bú huài shēn ，lái quán bì mì cáng ","Tag":null,"Explanation":null,"English":null,"Sort":2,"Dynasty":"清"},{"Id":5938228,"Sentence":"千花拥云龛，九龙盘玉帐。","Rank":0,"PoetryId":null,"Pinyin":"qiān huā yōng yún kān ，jiu lóng pán yù zhàng ","Tag":null,"Explanation":null,"English":null,"Sort":3,"Dynasty":"清"},{"Id":5938229,"Sentence":"容光若雪海，晃朗不能望。","Rank":0,"PoetryId":null,"Pinyin":"róng guāng rě xuě hǎi ，huāng lǎng bú néng wàng ","Tag":null,"Explanation":null,"English":null,"Sort":4,"Dynasty":"清"},{"Id":5938230,"Sentence":"闻昔目犍连，运神摄巧匠。","Rank":0,"PoetryId":null,"Pinyin":"wén xī mù jiān lián ，yùn shén shè qiǎo jiàng ","Tag":null,"Explanation":null,"English":null,"Sort":5,"Dynasty":"清"},{"Id":5938231,"Sentence":"三返忉利天，审谛始营创。","Rank":0,"PoetryId":null,"Pinyin":"sān fǎn dāo lì tiān ，shěn dì shi yǐng chuāng ","Tag":null,"Explanation":null,"English":null,"Sort":6,"Dynasty":"清"},{"Id":5938232,"Sentence":"坎坎伐檀声，人天悉和畅。","Rank":0,"PoetryId":null,"Pinyin":"kǎn kǎn fá tán shēng ，rén tiān xī hé chàng ","Tag":null,"Explanation":null,"English":null,"Sort":7,"Dynasty":"清"},{"Id":5938233,"Sentence":"相具三十二，庄严绝依傍。","Rank":0,"PoetryId":null,"Pinyin":"xiāng jù sān shǐ èr ，zhuāng yán jué yī bàng ","Tag":null,"Explanation":null,"English":null,"Sort":8,"Dynasty":"清"},{"Id":5938234,"Sentence":"仗兹接引手，拯溺迷津上。","Rank":0,"PoetryId":null,"Pinyin":"zhàng cǐ jiē yin shǒu ，zhěng nì mī jīn shǎng ","Tag":null,"Explanation":null,"English":null,"Sort":9,"Dynasty":"清"},{"Id":5938235,"Sentence":"皓月临太空，万川皆一状。","Rank":0,"PoetryId":null,"Pinyin":"hào yuè lǐn tài kōng ，mò chuān jiē yī zhuàng ","Tag":null,"Explanation":null,"English":null,"Sort":10,"Dynasty":"清"},{"Id":5938236,"Sentence":"视为身外身，所见即孟浪。","Rank":0,"PoetryId":null,"Pinyin":"shì wéi shēn wài shēn ，suǒ jiàn jǐ mèng làng ","Tag":null,"Explanation":null,"English":null,"Sort":11,"Dynasty":"清"},{"Id":5938237,"Sentence":"文殊本无二，焉用辨真妄。","Rank":0,"PoetryId":null,"Pinyin":"wén shū běn mó èr ，yān yòng biàn zhēn wàng ","Tag":null,"Explanation":null,"English":null,"Sort":12,"Dynasty":"清"},{"Id":5938238,"Sentence":"试参光明经，一空生灭障。","Rank":0,"PoetryId":null,"Pinyin":"shì cān guāng mǐng jīng ，yī kōng shēng miè zhàng ","Tag":null,"Explanation":null,"English":null,"Sort":13,"Dynasty":"清"},{"Id":5938239,"Sentence":"八难暨三途，种种可尊尚。","Rank":0,"PoetryId":null,"Pinyin":"bā nán jì sān tú ，chóng chóng kě zūn shàng ","Tag":null,"Explanation":null,"English":null,"Sort":14,"Dynasty":"清"},{"Id":5938240,"Sentence":"我拟谢尘羁，初地早回向。","Rank":0,"PoetryId":null,"Pinyin":"wǒ ni xiè chén jī ，chū 地zǎo huǐ xiàng ","Tag":null,"Explanation":null,"English":null,"Sort":15,"Dynasty":"清"},{"Id":5938241,"Sentence":"买取鹅溪绢，绘此胜鬘样。","Rank":0,"PoetryId":null,"Pinyin":"mǎi qǔ é xī juàn ，huì ci shēng mán yàng ","Tag":null,"Explanation":null,"English":null,"Sort":16,"Dynasty":"清"},{"Id":5938242,"Sentence":"石堂梅万株，香火长供养。","Rank":0,"PoetryId":null,"Pinyin":"dàn táng méi mò zhū ，xiāng huǒ cháng gōng yǎng ","Tag":null,"Explanation":null,"English":null,"Sort":17,"Dynasty":"清"},{"Id":5938243,"Sentence":"非徒烦恼除，兼得寿无量。","Rank":0,"PoetryId":null,"Pinyin":"fēi tú fán nǎo chú ，jiān dé shòu mó liáng ","Tag":null,"Explanation":null,"English":null,"Sort":18,"Dynasty":"清"},{"Id":5938244,"Sentence":"海山潮音中，松云一鹤放。","Rank":0,"PoetryId":null,"Pinyin":"hǎi shān cháo yīn zhōng ，sōng yún yī hè fàng ","Tag":null,"Explanation":null,"English":null,"Sort":19,"Dynasty":"清"}]}