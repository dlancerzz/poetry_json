{"Id":739642,"Title":"舟中检录旧作感赋长句","Dynasty":"清","Author":"吴慈鹤","Context":"少小诗才苦不纵，束缚霜毫万牛重。有如工女立寒窗，刻剪衾裳作鸾凤。虽然十指尽僵裂，神物焉能为我用。十年学诗祇自惭，那有一篇堪百讽。一自明湖醉风雪，复出从军事鞍鞚。青磷白骨皆眼见，恨蕊愁花亦心痛。夜镫草檄百纸空，晓月吹铙万夫閧。玉貌歌来尚战场，金朽丐处均厮从。从此豪情风雨至，倏忽高歌鬼神送。流黄夺得九张机，织出天衣尽无缝。李杜韩苏生不再，衮衮群儿空簸弄。放翁诗诀已轻传，清钟谁更敲秋梦。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d4298d3d57e1b78faa3fcd84dbc1e8dd","Step":0,"Verses":[{"Id":5409299,"Sentence":"少小诗才苦不纵，束缚霜毫万牛重。","Rank":0,"PoetryId":null,"Pinyin":"shǎo xiǎo shī cái kǔ bú zòng ，shù fù shuāng háo mò nǐu chóng ","Tag":null,"Explanation":null,"English":null,"Sort":0,"Dynasty":"清"},{"Id":5409300,"Sentence":"有如工女立寒窗，刻剪衾裳作鸾凤。","Rank":0,"PoetryId":null,"Pinyin":"yǒu rú gōng nǚ lì hán chuāng ，kè jiǎn qīn cháng zuō luán fèng ","Tag":null,"Explanation":null,"English":null,"Sort":1,"Dynasty":"清"},{"Id":5409301,"Sentence":"虽然十指尽僵裂，神物焉能为我用。","Rank":0,"PoetryId":null,"Pinyin":"suī rán shǐ zhi jin jiāng liě ，shén wù yān néng wéi wǒ yòng ","Tag":null,"Explanation":null,"English":null,"Sort":2,"Dynasty":"清"},{"Id":5409302,"Sentence":"十年学诗祇自惭，那有一篇堪百讽。","Rank":0,"PoetryId":null,"Pinyin":"shǐ nián xué shī chǐ zì cán ，nā yǒu yī piān kān bǎi fěng ","Tag":null,"Explanation":null,"English":null,"Sort":3,"Dynasty":"清"},{"Id":5409303,"Sentence":"一自明湖醉风雪，复出从军事鞍鞚。","Rank":0,"PoetryId":null,"Pinyin":"yī zì mǐng hú zuì fēng xuě ，fù chū cóng jūn shì ān kòng ","Tag":null,"Explanation":null,"English":null,"Sort":4,"Dynasty":"清"},{"Id":5409304,"Sentence":"青磷白骨皆眼见，恨蕊愁花亦心痛。","Rank":0,"PoetryId":null,"Pinyin":"qīng lǐn bái gū jiē yǎn jiàn ，hèn rui chóu huā yì xīn tòng ","Tag":null,"Explanation":null,"English":null,"Sort":5,"Dynasty":"清"},{"Id":5409305,"Sentence":"夜镫草檄百纸空，晓月吹铙万夫閧。","Rank":0,"PoetryId":null,"Pinyin":"yè dèng cǎo xǐ bǎi zhi kōng ，xiǎo yuè chuī náo mò fū hòng ","Tag":null,"Explanation":null,"English":null,"Sort":6,"Dynasty":"清"},{"Id":5409306,"Sentence":"玉貌歌来尚战场，金朽丐处均厮从。","Rank":0,"PoetryId":null,"Pinyin":"yù mào gē lái shàng zhàn cháng ，jīn xiu gài chǔ jūn sī cóng ","Tag":null,"Explanation":null,"English":null,"Sort":7,"Dynasty":"清"},{"Id":5409307,"Sentence":"从此豪情风雨至，倏忽高歌鬼神送。","Rank":0,"PoetryId":null,"Pinyin":"cóng ci háo qǐng fēng yǔ zhì ，shū hū gāo gē gui shén sòng ","Tag":null,"Explanation":null,"English":null,"Sort":8,"Dynasty":"清"},{"Id":5409308,"Sentence":"流黄夺得九张机，织出天衣尽无缝。","Rank":0,"PoetryId":null,"Pinyin":"lǐu huáng duó dé jiu zhāng jī ，zhī chū tiān yī jin mó féng ","Tag":null,"Explanation":null,"English":null,"Sort":9,"Dynasty":"清"},{"Id":5409309,"Sentence":"李杜韩苏生不再，衮衮群儿空簸弄。","Rank":0,"PoetryId":null,"Pinyin":"li dù hán sū shēng bú zài ，gǔn gǔn qún ér kōng bǒ lòng ","Tag":null,"Explanation":null,"English":null,"Sort":10,"Dynasty":"清"},{"Id":5409310,"Sentence":"放翁诗诀已轻传，清钟谁更敲秋梦。","Rank":0,"PoetryId":null,"Pinyin":"fàng wēng shī jué yi qīng chuán ，qīng zhōng shéi gēng qiāo qīu mèng ","Tag":null,"Explanation":null,"English":null,"Sort":11,"Dynasty":"清"}]}