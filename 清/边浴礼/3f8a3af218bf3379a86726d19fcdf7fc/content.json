{"Id":805901,"Title":"裕州道中","Dynasty":"清","Author":"边浴礼","Context":"晨登雉衡墟，回望鲁阳阪。冈峦郁绵亘，径术蟠奥衍。西通鸦路关，南控龙泉堰。形势古所争，崭岩名绝险。云何当季山，来往属夷坦。群盗聚如毛，戈鋋此中满。败则归巢窟，出则事焚燹。岂无具官臣，养寇信颜觍。伤哉闾阎众，喂肉投虎贙。念此怀悲凄，长风动林巘。丹忱怅难宣，芳岁倏将晚。借非宏济才，兹患畴以殄。堵阳古驿南，有村曰独树。瓦屋千余家，廛市亘分布。自遭贼火焚，今年已三度。垣墙俱赤立，瓦砾塞衢路。斩刈尽鸡豚，逃亡到童孺。居民鸠鹄形，羸老不堪诉。待抚目苦睊，余生沫聊呴。敢议令长非，言之惧逢怒。哑哑白项乌，翻飞上荒戍。野鸟尚恋群，残黎独失据。征车屡经过，感激煎百虑。绁马黄茅冈，苍烟莽回互。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3f8a3af218bf3379a86726d19fcdf7fc","Step":0,"Verses":[{"Id":5643136,"Sentence":"晨登雉衡墟，回望鲁阳阪。","Rank":0,"PoetryId":null,"Pinyin":"chén dēng zhì héng xū ，huǐ wàng lǔ yáng bǎn ","Tag":null,"Explanation":null,"English":null,"Sort":0,"Dynasty":"清"},{"Id":5643137,"Sentence":"冈峦郁绵亘，径术蟠奥衍。","Rank":0,"PoetryId":null,"Pinyin":"gāng luán yù mián gèn ，jìng shù pán ào yǎn ","Tag":null,"Explanation":null,"English":null,"Sort":1,"Dynasty":"清"},{"Id":5643138,"Sentence":"西通鸦路关，南控龙泉堰。","Rank":0,"PoetryId":null,"Pinyin":"xī tōng yā lù guān ，nā kòng lóng quán yàn ","Tag":null,"Explanation":null,"English":null,"Sort":2,"Dynasty":"清"},{"Id":5643139,"Sentence":"形势古所争，崭岩名绝险。","Rank":0,"PoetryId":null,"Pinyin":"xǐng shì gǔ suǒ zhēng ，chán yán mǐng jué xiǎn ","Tag":null,"Explanation":null,"English":null,"Sort":3,"Dynasty":"清"},{"Id":5643140,"Sentence":"云何当季山，来往属夷坦。","Rank":0,"PoetryId":null,"Pinyin":"yún hé dāng jì shān ，lái wǎng shǔ yǐ tǎn ","Tag":null,"Explanation":null,"English":null,"Sort":4,"Dynasty":"清"},{"Id":5643141,"Sentence":"群盗聚如毛，戈鋋此中满。","Rank":0,"PoetryId":null,"Pinyin":"qún dào jù rú máo ，gē chán ci zhōng mǎn ","Tag":null,"Explanation":null,"English":null,"Sort":5,"Dynasty":"清"},{"Id":5643142,"Sentence":"败则归巢窟，出则事焚燹。","Rank":0,"PoetryId":null,"Pinyin":"bài zé guī cháo kū ，chū zé shì fén xiǎn ","Tag":null,"Explanation":null,"English":null,"Sort":6,"Dynasty":"清"},{"Id":5643143,"Sentence":"岂无具官臣，养寇信颜觍。","Rank":0,"PoetryId":null,"Pinyin":"qi mó jù guān chén ，yǎng kòu xìn yán tiǎn ","Tag":null,"Explanation":null,"English":null,"Sort":7,"Dynasty":"清"},{"Id":5643144,"Sentence":"伤哉闾阎众，喂肉投虎贙。","Rank":0,"PoetryId":null,"Pinyin":"shāng zāi lǘ yán zhòng ，wèi ròu tóu hū xuàn ","Tag":null,"Explanation":null,"English":null,"Sort":8,"Dynasty":"清"},{"Id":5643145,"Sentence":"念此怀悲凄，长风动林巘。","Rank":0,"PoetryId":null,"Pinyin":"niàn ci huái bēi qī ，cháng fēng dòng lǐn yǎn ","Tag":null,"Explanation":null,"English":null,"Sort":9,"Dynasty":"清"},{"Id":5643146,"Sentence":"丹忱怅难宣，芳岁倏将晚。","Rank":0,"PoetryId":null,"Pinyin":"dān chén chàng nán xuān ，fāng suì shū jiāng wǎn ","Tag":null,"Explanation":null,"English":null,"Sort":10,"Dynasty":"清"},{"Id":5643147,"Sentence":"借非宏济才，兹患畴以殄。","Rank":0,"PoetryId":null,"Pinyin":"jiè fēi hóng ji cái ，cǐ huàn chóu yi tiǎn ","Tag":null,"Explanation":null,"English":null,"Sort":11,"Dynasty":"清"},{"Id":5643148,"Sentence":"堵阳古驿南，有村曰独树。","Rank":0,"PoetryId":null,"Pinyin":"dǔ yáng gǔ yì nā ，yǒu cūn yuē dú shù ","Tag":null,"Explanation":null,"English":null,"Sort":12,"Dynasty":"清"},{"Id":5643149,"Sentence":"瓦屋千余家，廛市亘分布。","Rank":0,"PoetryId":null,"Pinyin":"wǎ wū qiān yú gū ，chán shì gèn fēn bù ","Tag":null,"Explanation":null,"English":null,"Sort":13,"Dynasty":"清"},{"Id":5643150,"Sentence":"自遭贼火焚，今年已三度。","Rank":0,"PoetryId":null,"Pinyin":"zì zāo zéi huǒ fén ，jīn nián yi sān dù ","Tag":null,"Explanation":null,"English":null,"Sort":14,"Dynasty":"清"},{"Id":5643151,"Sentence":"垣墙俱赤立，瓦砾塞衢路。","Rank":0,"PoetryId":null,"Pinyin":"yuán qiáng jū chì lì ，wǎ lì sāi qú lù ","Tag":null,"Explanation":null,"English":null,"Sort":15,"Dynasty":"清"},{"Id":5643152,"Sentence":"斩刈尽鸡豚，逃亡到童孺。","Rank":0,"PoetryId":null,"Pinyin":"zhǎn yì jin jī tún ，táo wáng dào tóng rú ","Tag":null,"Explanation":null,"English":null,"Sort":16,"Dynasty":"清"},{"Id":5643153,"Sentence":"居民鸠鹄形，羸老不堪诉。","Rank":0,"PoetryId":null,"Pinyin":"jū mǐn jīu gǔ xǐng ，léi lǎo bú kān sù ","Tag":null,"Explanation":null,"English":null,"Sort":17,"Dynasty":"清"},{"Id":5643154,"Sentence":"待抚目苦睊，余生沫聊呴。","Rank":0,"PoetryId":null,"Pinyin":"dāi fǔ mù kǔ juàn ，yú shēng mò liáo hǒu ","Tag":null,"Explanation":null,"English":null,"Sort":18,"Dynasty":"清"},{"Id":5643155,"Sentence":"敢议令长非，言之惧逢怒。","Rank":0,"PoetryId":null,"Pinyin":"gǎn yì ling cháng fēi ，yán zhī jù féng nù ","Tag":null,"Explanation":null,"English":null,"Sort":19,"Dynasty":"清"},{"Id":5643156,"Sentence":"哑哑白项乌，翻飞上荒戍。","Rank":0,"PoetryId":null,"Pinyin":"è è bái xiàng wū ，fān fēi shǎng huāng shù ","Tag":null,"Explanation":null,"English":null,"Sort":20,"Dynasty":"清"},{"Id":5643157,"Sentence":"野鸟尚恋群，残黎独失据。","Rank":0,"PoetryId":null,"Pinyin":"yě diǎo shàng liàn qún ，cán lǐ dú shī jū ","Tag":null,"Explanation":null,"English":null,"Sort":21,"Dynasty":"清"},{"Id":5643158,"Sentence":"征车屡经过，感激煎百虑。","Rank":0,"PoetryId":null,"Pinyin":"zhēng chē lǚ jīng guō ，gǎn jī jiān bǎi lǜ ","Tag":null,"Explanation":null,"English":null,"Sort":22,"Dynasty":"清"},{"Id":5643159,"Sentence":"绁马黄茅冈，苍烟莽回互。","Rank":0,"PoetryId":null,"Pinyin":"xiè mǎ huáng máo gāng ，cāng yān mǎng huǐ hù ","Tag":null,"Explanation":null,"English":null,"Sort":23,"Dynasty":"清"}]}