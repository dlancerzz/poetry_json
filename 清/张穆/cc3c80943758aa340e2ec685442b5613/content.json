{"Id":717624,"Title":"罗浮杂咏","Dynasty":"清","Author":"张穆","Context":"芳绿静含烟，悬泉散碧天。春山不须买，石上剩青钱。坐石拂溪云，山空群籁绝。无心理钓丝，爱此一潭月。寒梅万树春，十里入香云。梦与缟绡远，参横翠羽闻。夜凉山雨佳，然灯校仙箓。云晴溪气香，窗外胡桃熟。入谷闻空答，溪深六月寒。松风三十里，常作九秋看。肃肃霜林静，高岩悬玉镜。何处壑中猿，一啸千峰应。过雨濯芙蓉，轻烟散桃萼。曲涧吹古香，流入西窗角。石榻寂不寐，松风鸣夜弦。三更山月晓，蟾影覆人眠。邈矣逃闇叟，高风不可亲。白云缄石室，留取付閒人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cc3c80943758aa340e2ec685442b5613","Step":0,"Verses":[{"Id":5903133,"Sentence":"芳绿静含烟，悬泉散碧天。","Rank":0,"PoetryId":null,"Pinyin":"fāng lù jìng hán yān ，xuán quán sǎn bì tiān ","Tag":null,"Explanation":null,"English":null,"Sort":0,"Dynasty":"清"},{"Id":5903134,"Sentence":"春山不须买，石上剩青钱。","Rank":0,"PoetryId":null,"Pinyin":"chūn shān bú xū mǎi ，dàn shǎng shèng qīng qián ","Tag":null,"Explanation":null,"English":null,"Sort":1,"Dynasty":"清"},{"Id":5903135,"Sentence":"坐石拂溪云，山空群籁绝。","Rank":0,"PoetryId":null,"Pinyin":"zuò dàn bì xī yún ，shān kōng qún lài jué ","Tag":null,"Explanation":null,"English":null,"Sort":2,"Dynasty":"清"},{"Id":5903136,"Sentence":"无心理钓丝，爱此一潭月。","Rank":0,"PoetryId":null,"Pinyin":"mó xīn li diào sī ，ài ci yī tán yuè ","Tag":null,"Explanation":null,"English":null,"Sort":3,"Dynasty":"清"},{"Id":5903137,"Sentence":"寒梅万树春，十里入香云。","Rank":0,"PoetryId":null,"Pinyin":"hán méi mò shù chūn ，shǐ li rù xiāng yún ","Tag":null,"Explanation":null,"English":null,"Sort":4,"Dynasty":"清"},{"Id":5903138,"Sentence":"梦与缟绡远，参横翠羽闻。","Rank":0,"PoetryId":null,"Pinyin":"mèng yú gǎo xiāo yuǎn ，cān héng cuì yǔ wén ","Tag":null,"Explanation":null,"English":null,"Sort":5,"Dynasty":"清"},{"Id":5903139,"Sentence":"夜凉山雨佳，然灯校仙箓。","Rank":0,"PoetryId":null,"Pinyin":"yè liáng shān yǔ jiā ，rán dēng jiào xiān lù ","Tag":null,"Explanation":null,"English":null,"Sort":6,"Dynasty":"清"},{"Id":5903140,"Sentence":"云晴溪气香，窗外胡桃熟。","Rank":0,"PoetryId":null,"Pinyin":"yún qǐng xī qì xiāng ，chuāng wài hú táo shóu ","Tag":null,"Explanation":null,"English":null,"Sort":7,"Dynasty":"清"},{"Id":5903141,"Sentence":"入谷闻空答，溪深六月寒。","Rank":0,"PoetryId":null,"Pinyin":"rù gǔ wén kōng dā ，xī shēn lìu yuè hán ","Tag":null,"Explanation":null,"English":null,"Sort":8,"Dynasty":"清"},{"Id":5903142,"Sentence":"松风三十里，常作九秋看。","Rank":0,"PoetryId":null,"Pinyin":"sōng fēng sān shǐ li ，cháng zuō jiu qīu kān ","Tag":null,"Explanation":null,"English":null,"Sort":9,"Dynasty":"清"},{"Id":5903143,"Sentence":"肃肃霜林静，高岩悬玉镜。","Rank":0,"PoetryId":null,"Pinyin":"sù sù shuāng lǐn jìng ，gāo yán xuán yù jìng ","Tag":null,"Explanation":null,"English":null,"Sort":10,"Dynasty":"清"},{"Id":5903144,"Sentence":"何处壑中猿，一啸千峰应。","Rank":0,"PoetryId":null,"Pinyin":"hé chǔ hè zhōng yuán ，yī xiào qiān fēng yīng ","Tag":null,"Explanation":null,"English":null,"Sort":11,"Dynasty":"清"},{"Id":5903145,"Sentence":"过雨濯芙蓉，轻烟散桃萼。","Rank":0,"PoetryId":null,"Pinyin":"guō yǔ zhuó fú róng ，qīng yān sǎn táo è ","Tag":null,"Explanation":null,"English":null,"Sort":12,"Dynasty":"清"},{"Id":5903146,"Sentence":"曲涧吹古香，流入西窗角。","Rank":0,"PoetryId":null,"Pinyin":"qū jiàn chuī gǔ xiāng ，lǐu rù xī chuāng jiǎo ","Tag":null,"Explanation":null,"English":null,"Sort":13,"Dynasty":"清"},{"Id":5903147,"Sentence":"石榻寂不寐，松风鸣夜弦。","Rank":0,"PoetryId":null,"Pinyin":"dàn tà jì bú mèi ，sōng fēng mǐng yè xián ","Tag":null,"Explanation":null,"English":null,"Sort":14,"Dynasty":"清"},{"Id":5903148,"Sentence":"三更山月晓，蟾影覆人眠。","Rank":0,"PoetryId":null,"Pinyin":"sān gēng shān yuè xiǎo ，chán ying fù rén mián ","Tag":null,"Explanation":null,"English":null,"Sort":15,"Dynasty":"清"},{"Id":5903149,"Sentence":"邈矣逃闇叟，高风不可亲。","Rank":0,"PoetryId":null,"Pinyin":"miǎo yi táo ān sǒu ，gāo fēng bú kě qīn ","Tag":null,"Explanation":null,"English":null,"Sort":16,"Dynasty":"清"},{"Id":5903150,"Sentence":"白云缄石室，留取付閒人。","Rank":0,"PoetryId":null,"Pinyin":"bái yún jiān dàn shì ，lǐu qǔ fù jiān rén ","Tag":null,"Explanation":null,"English":null,"Sort":17,"Dynasty":"清"}]}