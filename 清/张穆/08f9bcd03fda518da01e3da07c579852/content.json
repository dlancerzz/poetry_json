{"Id":717636,"Title":"秋怀","Dynasty":"清","Author":"张穆","Context":"我本蓬蒿人，山水欣有托。十年读异书，冥心寄玄漠。秋山风日佳，白云起前壑。卷舒须臾间，奄忽充寥廓。持云寄候雁，目断随精魄。去去复何言，努力事耕凿。盈盈江上水，历历残秋时。昔此送行客，今日成远离。离人杳何许，远隔天之涯。落叶飘风中，令人感岁驰。霜华已零乱，寄意青松姿。信陵事结客，都市万夫倾。心感国士遇，令人忆侯生。丈夫重知己，百折敢言轻。报德不在大，何用小节名。古道日已远，素怀存其诚。落落寡所谐，同心谬怡悦。结意上云霞，清尘迥超绝。君去事远游，余甘抱穷劣。鸿雁万里来，将谓慰长别。矰缴乃漫空，坐使云翮折。迢迢天宇阔，耿耿秋河没。相思苟可穷，汉水当亦竭。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"08f9bcd03fda518da01e3da07c579852","Step":0,"Verses":[{"Id":5780909,"Sentence":"我本蓬蒿人，山水欣有托。","Rank":0,"PoetryId":null,"Pinyin":"wǒ běn péng hāo rén ，shān shui xīn yǒu tuō ","Tag":null,"Explanation":null,"English":null,"Sort":0,"Dynasty":"清"},{"Id":5780910,"Sentence":"十年读异书，冥心寄玄漠。","Rank":0,"PoetryId":null,"Pinyin":"shǐ nián dòu yì shū ，mǐng xīn jì xuán mò ","Tag":null,"Explanation":null,"English":null,"Sort":1,"Dynasty":"清"},{"Id":5780911,"Sentence":"秋山风日佳，白云起前壑。","Rank":0,"PoetryId":null,"Pinyin":"qīu shān fēng rì jiā ，bái yún qi qián hè ","Tag":null,"Explanation":null,"English":null,"Sort":2,"Dynasty":"清"},{"Id":5780912,"Sentence":"卷舒须臾间，奄忽充寥廓。","Rank":0,"PoetryId":null,"Pinyin":"juǎn shū xū yú jiān ，yǎn hū chōng liáo kuò ","Tag":null,"Explanation":null,"English":null,"Sort":3,"Dynasty":"清"},{"Id":5780913,"Sentence":"持云寄候雁，目断随精魄。","Rank":0,"PoetryId":null,"Pinyin":"chǐ yún jì hòu yàn ，mù duàn suǐ jīng bó ","Tag":null,"Explanation":null,"English":null,"Sort":4,"Dynasty":"清"},{"Id":5780914,"Sentence":"去去复何言，努力事耕凿。","Rank":0,"PoetryId":null,"Pinyin":"qù qù fù hé yán ，nǔ lì shì gēng záo ","Tag":null,"Explanation":null,"English":null,"Sort":5,"Dynasty":"清"},{"Id":5780915,"Sentence":"盈盈江上水，历历残秋时。","Rank":0,"PoetryId":null,"Pinyin":"yīng yīng jiāng shǎng shui ，lì lì cán qīu shǐ ","Tag":null,"Explanation":null,"English":null,"Sort":6,"Dynasty":"清"},{"Id":5780916,"Sentence":"昔此送行客，今日成远离。","Rank":0,"PoetryId":null,"Pinyin":"xī ci sòng háng kè ，jīn rì chéng yuǎn lǐ ","Tag":null,"Explanation":null,"English":null,"Sort":7,"Dynasty":"清"},{"Id":5780917,"Sentence":"离人杳何许，远隔天之涯。","Rank":0,"PoetryId":null,"Pinyin":"lǐ rén yǎo hé hǔ ，yuǎn gé tiān zhī yá ","Tag":null,"Explanation":null,"English":null,"Sort":8,"Dynasty":"清"},{"Id":5780918,"Sentence":"落叶飘风中，令人感岁驰。","Rank":0,"PoetryId":null,"Pinyin":"là xié piāo fēng zhōng ，ling rén gǎn suì chǐ ","Tag":null,"Explanation":null,"English":null,"Sort":9,"Dynasty":"清"},{"Id":5780919,"Sentence":"霜华已零乱，寄意青松姿。","Rank":0,"PoetryId":null,"Pinyin":"shuāng huā yi lǐng luàn ，jì yì qīng sōng zī ","Tag":null,"Explanation":null,"English":null,"Sort":10,"Dynasty":"清"},{"Id":5780920,"Sentence":"信陵事结客，都市万夫倾。","Rank":0,"PoetryId":null,"Pinyin":"xìn lǐng shì jiē kè ，dōu shì mò fū qīng ","Tag":null,"Explanation":null,"English":null,"Sort":11,"Dynasty":"清"},{"Id":5780921,"Sentence":"心感国士遇，令人忆侯生。","Rank":0,"PoetryId":null,"Pinyin":"xīn gǎn guó shì yù ，ling rén yì hóu shēng ","Tag":null,"Explanation":null,"English":null,"Sort":12,"Dynasty":"清"},{"Id":5780922,"Sentence":"丈夫重知己，百折敢言轻。","Rank":0,"PoetryId":null,"Pinyin":"zhàng fū chóng zhī ji ，bǎi shé gǎn yán qīng ","Tag":null,"Explanation":null,"English":null,"Sort":13,"Dynasty":"清"},{"Id":5780923,"Sentence":"报德不在大，何用小节名。","Rank":0,"PoetryId":null,"Pinyin":"bào dé bú zài dà ，hé yòng xiǎo jiē mǐng ","Tag":null,"Explanation":null,"English":null,"Sort":14,"Dynasty":"清"},{"Id":5780924,"Sentence":"古道日已远，素怀存其诚。","Rank":0,"PoetryId":null,"Pinyin":"gǔ dāo rì yi yuǎn ，sù huái cún jī chéng ","Tag":null,"Explanation":null,"English":null,"Sort":15,"Dynasty":"清"},{"Id":5780925,"Sentence":"落落寡所谐，同心谬怡悦。","Rank":0,"PoetryId":null,"Pinyin":"là là guǎ suǒ xié ，tóng xīn mìu yǐ yuè ","Tag":null,"Explanation":null,"English":null,"Sort":16,"Dynasty":"清"},{"Id":5780926,"Sentence":"结意上云霞，清尘迥超绝。","Rank":0,"PoetryId":null,"Pinyin":"jiē yì shǎng yún xiá ，qīng chén jiǒng chāo jué ","Tag":null,"Explanation":null,"English":null,"Sort":17,"Dynasty":"清"},{"Id":5780927,"Sentence":"君去事远游，余甘抱穷劣。","Rank":0,"PoetryId":null,"Pinyin":"jūn qù shì yuǎn yóu ，yú gān bào qióng liè ","Tag":null,"Explanation":null,"English":null,"Sort":18,"Dynasty":"清"},{"Id":5780928,"Sentence":"鸿雁万里来，将谓慰长别。","Rank":0,"PoetryId":null,"Pinyin":"hóng yàn mò li lái ，jiāng wèi wèi cháng bié ","Tag":null,"Explanation":null,"English":null,"Sort":19,"Dynasty":"清"},{"Id":5780929,"Sentence":"矰缴乃漫空，坐使云翮折。","Rank":0,"PoetryId":null,"Pinyin":"zēng jiǎo nǎi màn kōng ，zuò shi yún hé shé ","Tag":null,"Explanation":null,"English":null,"Sort":20,"Dynasty":"清"},{"Id":5780930,"Sentence":"迢迢天宇阔，耿耿秋河没。","Rank":0,"PoetryId":null,"Pinyin":"tiáo tiáo tiān yǔ kuò ，gěng gěng qīu hé méi ","Tag":null,"Explanation":null,"English":null,"Sort":21,"Dynasty":"清"},{"Id":5780931,"Sentence":"相思苟可穷，汉水当亦竭。","Rank":0,"PoetryId":null,"Pinyin":"xiāng sāi gǒu kě qióng ，hàn shui dāng yì jié ","Tag":null,"Explanation":null,"English":null,"Sort":22,"Dynasty":"清"}]}