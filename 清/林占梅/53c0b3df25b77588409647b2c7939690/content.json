{"Id":808566,"Title":"本厅侯恩子荣太守六十寿诗","Dynasty":"清","Author":"林占梅","Context":"觞祝兹逢耳顺年，遥遥花甲正周天。身当老境筋骸健，名策清时福寿全。袁守心田同佛子，邺侯气概拟神仙。会看玉杖扶行稳，与宴欣符叟满千。华冑巍巍岂等閒，春官曾列鹭鹓班。一麾出守歌千姓，万里晨昏到百蛮。德可化顽龚渤海，智能镇静谢东山。共称制锦真神手，昔日淳风喜渐还。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"53c0b3df25b77588409647b2c7939690","Step":0,"Verses":[{"Id":5320988,"Sentence":"觞祝兹逢耳顺年，遥遥花甲正周天。","Rank":0,"PoetryId":null,"Pinyin":"shāng zhù cǐ féng ěr shùn nián ，yáo yáo huā jiǎ zhēng zhōu tiān ","Tag":null,"Explanation":null,"English":null,"Sort":0,"Dynasty":"清"},{"Id":5320989,"Sentence":"身当老境筋骸健，名策清时福寿全。","Rank":0,"PoetryId":null,"Pinyin":"shēn dāng lǎo jìng jīn hái jiàn ，mǐng cè qīng shǐ fú shòu quán ","Tag":null,"Explanation":null,"English":null,"Sort":1,"Dynasty":"清"},{"Id":5320990,"Sentence":"袁守心田同佛子，邺侯气概拟神仙。","Rank":0,"PoetryId":null,"Pinyin":"yuán shǒu xīn tián tóng fó zi ，yè hóu qì gài ni shén xiān ","Tag":null,"Explanation":null,"English":null,"Sort":2,"Dynasty":"清"},{"Id":5320991,"Sentence":"会看玉杖扶行稳，与宴欣符叟满千。","Rank":0,"PoetryId":null,"Pinyin":"huì kān yù zhàng fú háng wěn ，yú yàn xīn fú sǒu mǎn qiān ","Tag":null,"Explanation":null,"English":null,"Sort":3,"Dynasty":"清"},{"Id":5320992,"Sentence":"华冑巍巍岂等閒，春官曾列鹭鹓班。","Rank":0,"PoetryId":null,"Pinyin":"huā zhòu wēi wēi qi děng jiān ，chūn guān céng liè lù yuān bān ","Tag":null,"Explanation":null,"English":null,"Sort":4,"Dynasty":"清"},{"Id":5320993,"Sentence":"一麾出守歌千姓，万里晨昏到百蛮。","Rank":0,"PoetryId":null,"Pinyin":"yī huī chū shǒu gē qiān xìng ，mò li chén hūn dào bǎi mán ","Tag":null,"Explanation":null,"English":null,"Sort":5,"Dynasty":"清"},{"Id":5320994,"Sentence":"德可化顽龚渤海，智能镇静谢东山。","Rank":0,"PoetryId":null,"Pinyin":"dé kě huā wán gōng bó hǎi ，zhì néng zhēn jìng xiè dōng shān ","Tag":null,"Explanation":null,"English":null,"Sort":6,"Dynasty":"清"},{"Id":5320995,"Sentence":"共称制锦真神手，昔日淳风喜渐还。","Rank":0,"PoetryId":null,"Pinyin":"gōng chèn zhì jin zhēn shén shǒu ，xī rì chún fēng xi jiān hái ","Tag":null,"Explanation":null,"English":null,"Sort":7,"Dynasty":"清"}]}