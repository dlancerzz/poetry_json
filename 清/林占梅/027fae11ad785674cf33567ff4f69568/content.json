{"Id":766146,"Title":"友人询潜园近景，作此答之","Dynasty":"清","Author":"林占梅","Context":"自笑身如蠖，潜居称此园。在山消远志，近市隔尘喧。写兴诗千首，开怀酒一樽。茶甘留舌本，香妙净闻根。鼓锻怀嵇灶，围棋慕谢墩。抚琴欣有趣，读画悟无言。水活泉通沼，城低堞当垣。亭台开月榭，楼阁接云轩。梅绕东西院，花迷左右村。槿篱围药圃，竹径隐柴门。吟社新盟结，歌场艳曲翻。爱才频说项，赌醉每留髡。笠屐身犹健，林泉乐弗谖。君生知足甚，名利不须论。不官如栗里，此地即桃源。入世嗤牛马，归山约鹤猿。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"027fae11ad785674cf33567ff4f69568","Step":0,"Verses":[{"Id":5622930,"Sentence":"自笑身如蠖，潜居称此园。","Rank":0,"PoetryId":null,"Pinyin":"zì xiào shēn rú huò ，qián jū chèn ci yuán ","Tag":null,"Explanation":null,"English":null,"Sort":0,"Dynasty":"清"},{"Id":5622931,"Sentence":"在山消远志，近市隔尘喧。","Rank":0,"PoetryId":null,"Pinyin":"zài shān xiāo yuǎn zhì ，jìn shì gé chén xuān ","Tag":null,"Explanation":null,"English":null,"Sort":1,"Dynasty":"清"},{"Id":5622932,"Sentence":"写兴诗千首，开怀酒一樽。","Rank":0,"PoetryId":null,"Pinyin":"xiě xīng shī qiān shǒu ，kāi huái jiu yī zūn ","Tag":null,"Explanation":null,"English":null,"Sort":2,"Dynasty":"清"},{"Id":5622933,"Sentence":"茶甘留舌本，香妙净闻根。","Rank":0,"PoetryId":null,"Pinyin":"chá gān lǐu shé běn ，xiāng miào jìng wén gēn ","Tag":null,"Explanation":null,"English":null,"Sort":3,"Dynasty":"清"},{"Id":5622934,"Sentence":"鼓锻怀嵇灶，围棋慕谢墩。","Rank":0,"PoetryId":null,"Pinyin":"gǔ duàn huái jī zào ，wéi qǐ mù xiè dūn ","Tag":null,"Explanation":null,"English":null,"Sort":4,"Dynasty":"清"},{"Id":5622935,"Sentence":"抚琴欣有趣，读画悟无言。","Rank":0,"PoetryId":null,"Pinyin":"fǔ qǐn xīn yǒu qù ，dòu huà wù mó yán ","Tag":null,"Explanation":null,"English":null,"Sort":5,"Dynasty":"清"},{"Id":5622936,"Sentence":"水活泉通沼，城低堞当垣。","Rank":0,"PoetryId":null,"Pinyin":"shui huó quán tōng zhǎo ，chéng dī dié dāng yuán ","Tag":null,"Explanation":null,"English":null,"Sort":6,"Dynasty":"清"},{"Id":5622937,"Sentence":"亭台开月榭，楼阁接云轩。","Rank":0,"PoetryId":null,"Pinyin":"tǐng tāi kāi yuè xiè ，lóu gé jiē yún xuān ","Tag":null,"Explanation":null,"English":null,"Sort":7,"Dynasty":"清"},{"Id":5622938,"Sentence":"梅绕东西院，花迷左右村。","Rank":0,"PoetryId":null,"Pinyin":"méi rào dōng xī yuàn ，huā mī zuǒ yòu cūn ","Tag":null,"Explanation":null,"English":null,"Sort":8,"Dynasty":"清"},{"Id":5622939,"Sentence":"槿篱围药圃，竹径隐柴门。","Rank":0,"PoetryId":null,"Pinyin":"jin lǐ wéi yào pǔ ，zhú jìng yin chái mén ","Tag":null,"Explanation":null,"English":null,"Sort":9,"Dynasty":"清"},{"Id":5622940,"Sentence":"吟社新盟结，歌场艳曲翻。","Rank":0,"PoetryId":null,"Pinyin":"yǐn shè xīn méng jiē ，gē cháng yàn qū fān ","Tag":null,"Explanation":null,"English":null,"Sort":10,"Dynasty":"清"},{"Id":5622941,"Sentence":"爱才频说项，赌醉每留髡。","Rank":0,"PoetryId":null,"Pinyin":"ài cái pǐn shuì xiàng ，dǔ zuì měi lǐu kūn ","Tag":null,"Explanation":null,"English":null,"Sort":11,"Dynasty":"清"},{"Id":5622942,"Sentence":"笠屐身犹健，林泉乐弗谖。","Rank":0,"PoetryId":null,"Pinyin":"lì jī shēn yóu jiàn ，lǐn quán lè fú xuān ","Tag":null,"Explanation":null,"English":null,"Sort":12,"Dynasty":"清"},{"Id":5622943,"Sentence":"君生知足甚，名利不须论。","Rank":0,"PoetryId":null,"Pinyin":"jūn shēng zhī zú shén ，mǐng lì bú xū lún ","Tag":null,"Explanation":null,"English":null,"Sort":13,"Dynasty":"清"},{"Id":5622944,"Sentence":"不官如栗里，此地即桃源。","Rank":0,"PoetryId":null,"Pinyin":"bú guān rú lì li ，ci 地jǐ táo yuán ","Tag":null,"Explanation":null,"English":null,"Sort":14,"Dynasty":"清"},{"Id":5622945,"Sentence":"入世嗤牛马，归山约鹤猿。","Rank":0,"PoetryId":null,"Pinyin":"rù shì chī nǐu mǎ ，guī shān yāo hè yuán ","Tag":null,"Explanation":null,"English":null,"Sort":15,"Dynasty":"清"}]}