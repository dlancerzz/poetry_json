{"Id":819314,"Title":"高阳台·空斋宵坐，悄然寡欢，言愁欲愁，赋此寄遣","Dynasty":"清","Author":"李岳瑞","Context":"倚槛邀凉，钩帘贮月，画桥暝色沈沈。风外银箫，无端搅起秋心。天涯才有新晴意，怕微云、又作轻阴。最怜他、瘦蝶悽花，一夜霜深。江南万里凭阑思，奈瑶华织就，难觅青禽。经醉湖山，可堪倦眼登临。星辰历历绳河转，伴清愁、屋角蛩吟。镇销凝、香篆徐添，浊酒孤斟。","PoertyType":null,"Cipai":"高阳台","Status":2,"Rank":0,"Tag":null,"Explanation":null,"First":null,"Guid":"69fcb4507ffb9ebb355346defee0d0d1","Step":0,"Verses":[{"Id":5376780,"Sentence":"最怜他、瘦蝶悽花，一夜霜深。","Rank":0,"PoetryId":null,"Pinyin":"zuì lián tā 、shòu dié qī huā ，yī yè shuāng shēn ","Tag":null,"Explanation":null,"English":null,"Sort":3,"Dynasty":"清"},{"Id":5376777,"Sentence":"倚槛邀凉，钩帘贮月，画桥暝色沈沈。","Rank":0,"PoetryId":null,"Pinyin":"yi jiàn yāo liáng ，gōu lián zhù yuè ，huà qiáo mǐng sè shěn shěn ","Tag":null,"Explanation":null,"English":null,"Sort":0,"Dynasty":"清"},{"Id":5376778,"Sentence":"风外银箫，无端搅起秋心。","Rank":0,"PoetryId":null,"Pinyin":"fēng wài yǐn xiāo ，mó duān jiǎo qi qīu xīn ","Tag":null,"Explanation":null,"English":null,"Sort":1,"Dynasty":"清"},{"Id":5376779,"Sentence":"天涯才有新晴意，怕微云、又作轻阴。","Rank":0,"PoetryId":null,"Pinyin":"tiān yá cái yǒu xīn qǐng yì ，pà wēi yún 、yòu zuō qīng yīn ","Tag":null,"Explanation":null,"English":null,"Sort":2,"Dynasty":"清"},{"Id":5376781,"Sentence":"江南万里凭阑思，奈瑶华织就，难觅青禽。","Rank":0,"PoetryId":null,"Pinyin":"jiāng nā mò li pǐng lán sāi ，nài yáo huā zhī jìu ，nán mì qīng qǐn ","Tag":null,"Explanation":null,"English":null,"Sort":4,"Dynasty":"清"},{"Id":5376782,"Sentence":"经醉湖山，可堪倦眼登临。","Rank":0,"PoetryId":null,"Pinyin":"jīng zuì hú shān ，kě kān juàn yǎn dēng lǐn ","Tag":null,"Explanation":null,"English":null,"Sort":5,"Dynasty":"清"},{"Id":5376783,"Sentence":"星辰历历绳河转，伴清愁、屋角蛩吟。","Rank":0,"PoetryId":null,"Pinyin":"xīng chén lì lì shéng hé zhuǎi ，bàn qīng chóu 、wū jiǎo qióng yǐn ","Tag":null,"Explanation":null,"English":null,"Sort":6,"Dynasty":"清"},{"Id":5376784,"Sentence":"镇销凝、香篆徐添，浊酒孤斟。","Rank":0,"PoetryId":null,"Pinyin":"zhēn xiāo nǐng 、xiāng zhuàn xú tiān ，zhuó jiu gū zhēn ","Tag":null,"Explanation":null,"English":null,"Sort":7,"Dynasty":"清"}]}