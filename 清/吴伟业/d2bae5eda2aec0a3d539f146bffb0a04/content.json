{"Id":702103,"Title":"吾谷行","Dynasty":"清","Author":"吴伟业","Context":"吾谷千章万章木，插石缘溪秀林麓。中有双株向背生，并干交柯互蟠曲。一株夭矫面东风，上拂青云宿黄鹄。黄鹄引吭鸣一声，响入瑶花飞簌簌。一株偃蹇踞阴崖，半死半生遭屈辱。雷劈烧痕翠鬣焦，雨垂漏滴苍皮缩。泥崩石断迸枯根，鼠窜虫穿隐空腹。行人过此尽彷徨，日暮驱车不能速。前山路转相公坟，宰木参差乱入云。枝上子规啼碧血，道傍少妇泣罗裙。罗裙碧血招魂哭，寡鹄羁雌不忍闻。同伴几家逢下泪，羡他夫婿尚从军。可怜吾谷天边树，犹有相逢断肠处。得免仓皇剪伐愁，敢辞漂泊风霜惧。木叶山头雪正飞，行人十月辽阳戍。兄在长安弟玉关，摘叶攀条不能去。昨宵有客大都来，传道君王幸渐台。便殿含毫题诏湿，閤门走马报花开。宫槐听取从官咏，御柳催成应制才。定有春风到吾谷，故园不用忧樵牧。虽遇彫枯坠叶黄，恰逢滋茂攒条绿。繇来荣落总何常，莫向千门羡栋梁。君不见庾信伤心《枯树赋》，纵吟风月是他乡。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d2bae5eda2aec0a3d539f146bffb0a04","Step":0,"Verses":[{"Id":5832412,"Sentence":"吾谷千章万章木，插石缘溪秀林麓。","Rank":0,"PoetryId":null,"Pinyin":"wú gǔ qiān zhāng mò zhāng mù ，chā dàn yuán xī xìu lǐn lù ","Tag":null,"Explanation":null,"English":null,"Sort":0,"Dynasty":"清"},{"Id":5832413,"Sentence":"中有双株向背生，并干交柯互蟠曲。","Rank":0,"PoetryId":null,"Pinyin":"zhōng yǒu shuāng zhū xiàng bēi shēng ，bīng gān jiāo kē hù pán qū ","Tag":null,"Explanation":null,"English":null,"Sort":1,"Dynasty":"清"},{"Id":5832414,"Sentence":"一株夭矫面东风，上拂青云宿黄鹄。","Rank":0,"PoetryId":null,"Pinyin":"yī zhū wāi jiáo miàn dōng fēng ，shǎng bì qīng yún sù huáng gǔ ","Tag":null,"Explanation":null,"English":null,"Sort":2,"Dynasty":"清"},{"Id":5832415,"Sentence":"黄鹄引吭鸣一声，响入瑶花飞簌簌。","Rank":0,"PoetryId":null,"Pinyin":"huáng gǔ yin háng mǐng yī shēng ，xiǎng rù yáo huā fēi sù sù ","Tag":null,"Explanation":null,"English":null,"Sort":3,"Dynasty":"清"},{"Id":5832416,"Sentence":"一株偃蹇踞阴崖，半死半生遭屈辱。","Rank":0,"PoetryId":null,"Pinyin":"yī zhū yǎn jiǎn jù yīn yá ，bàn si bàn shēng zāo qū rǔ ","Tag":null,"Explanation":null,"English":null,"Sort":4,"Dynasty":"清"},{"Id":5832417,"Sentence":"雷劈烧痕翠鬣焦，雨垂漏滴苍皮缩。","Rank":0,"PoetryId":null,"Pinyin":"léi pī shāo hén cuì liè jiāo ，yǔ chuǐ lòu dī cāng pǐ sù ","Tag":null,"Explanation":null,"English":null,"Sort":5,"Dynasty":"清"},{"Id":5832418,"Sentence":"泥崩石断迸枯根，鼠窜虫穿隐空腹。","Rank":0,"PoetryId":null,"Pinyin":"nǐ bēng dàn duàn bèng kū gēn ，shǔ cuàn chóng chuān yin kōng fù ","Tag":null,"Explanation":null,"English":null,"Sort":6,"Dynasty":"清"},{"Id":5832419,"Sentence":"行人过此尽彷徨，日暮驱车不能速。","Rank":0,"PoetryId":null,"Pinyin":"háng rén guō ci jin fǎng huáng ，rì mù qū chē bú néng sù ","Tag":null,"Explanation":null,"English":null,"Sort":7,"Dynasty":"清"},{"Id":5832420,"Sentence":"前山路转相公坟，宰木参差乱入云。","Rank":0,"PoetryId":null,"Pinyin":"qián shān lù zhuǎi xiāng gōng fén ，zǎi mù cān chā luàn rù yún ","Tag":null,"Explanation":null,"English":null,"Sort":8,"Dynasty":"清"},{"Id":5832421,"Sentence":"枝上子规啼碧血，道傍少妇泣罗裙。","Rank":0,"PoetryId":null,"Pinyin":"zhī shǎng zi guī tǐ bì xiě ，dāo bàng shǎo fù qì luó qún ","Tag":null,"Explanation":null,"English":null,"Sort":9,"Dynasty":"清"},{"Id":5832422,"Sentence":"罗裙碧血招魂哭，寡鹄羁雌不忍闻。","Rank":0,"PoetryId":null,"Pinyin":"luó qún bì xiě qiáo hún kū ，guǎ gǔ jī cǐ bú rěn wén ","Tag":null,"Explanation":null,"English":null,"Sort":10,"Dynasty":"清"},{"Id":5832423,"Sentence":"同伴几家逢下泪，羡他夫婿尚从军。","Rank":0,"PoetryId":null,"Pinyin":"tóng bàn jī gū féng xià lèi ，xiàn tā fū xù shàng cóng jūn ","Tag":null,"Explanation":null,"English":null,"Sort":11,"Dynasty":"清"},{"Id":5832424,"Sentence":"可怜吾谷天边树，犹有相逢断肠处。","Rank":0,"PoetryId":null,"Pinyin":"kě lián wú gǔ tiān biān shù ，yóu yǒu xiāng féng duàn cháng chǔ ","Tag":null,"Explanation":null,"English":null,"Sort":12,"Dynasty":"清"},{"Id":5832425,"Sentence":"得免仓皇剪伐愁，敢辞漂泊风霜惧。","Rank":0,"PoetryId":null,"Pinyin":"dé miǎn cāng huáng jiǎn fá chóu ，gǎn cǐ piāo bó fēng shuāng jù ","Tag":null,"Explanation":null,"English":null,"Sort":13,"Dynasty":"清"},{"Id":5832426,"Sentence":"木叶山头雪正飞，行人十月辽阳戍。","Rank":0,"PoetryId":null,"Pinyin":"mù xié shān tóu xuě zhēng fēi ，háng rén shǐ yuè liáo yáng shù ","Tag":null,"Explanation":null,"English":null,"Sort":14,"Dynasty":"清"},{"Id":5832427,"Sentence":"兄在长安弟玉关，摘叶攀条不能去。","Rank":0,"PoetryId":null,"Pinyin":"xiōng zài cháng ān dì yù guān ，zhāi xié pān tiáo bú néng qù ","Tag":null,"Explanation":null,"English":null,"Sort":15,"Dynasty":"清"},{"Id":5832428,"Sentence":"昨宵有客大都来，传道君王幸渐台。","Rank":0,"PoetryId":null,"Pinyin":"zuó xiāo yǒu kè dà dōu lái ，chuán dāo jūn wáng xìng jiān tāi ","Tag":null,"Explanation":null,"English":null,"Sort":16,"Dynasty":"清"},{"Id":5832429,"Sentence":"便殿含毫题诏湿，閤门走马报花开。","Rank":0,"PoetryId":null,"Pinyin":"biàn diàn hán háo tǐ zhào shī ，gē mén zǒu mǎ bào huā kāi ","Tag":null,"Explanation":null,"English":null,"Sort":17,"Dynasty":"清"},{"Id":5832430,"Sentence":"宫槐听取从官咏，御柳催成应制才。","Rank":0,"PoetryId":null,"Pinyin":"gōng huái tīng qǔ cóng guān yǒng ，yù liu cuī chéng yīng zhì cái ","Tag":null,"Explanation":null,"English":null,"Sort":18,"Dynasty":"清"},{"Id":5832431,"Sentence":"定有春风到吾谷，故园不用忧樵牧。","Rank":0,"PoetryId":null,"Pinyin":"dìng yǒu chūn fēng dào wú gǔ ，gù yuán bú yòng yōu qiáo mù ","Tag":null,"Explanation":null,"English":null,"Sort":19,"Dynasty":"清"},{"Id":5832432,"Sentence":"虽遇彫枯坠叶黄，恰逢滋茂攒条绿。","Rank":0,"PoetryId":null,"Pinyin":"suī yù diāo kū zhuì xié huáng ，qià féng zī mào cuán tiáo lù ","Tag":null,"Explanation":null,"English":null,"Sort":20,"Dynasty":"清"},{"Id":5832433,"Sentence":"繇来荣落总何常，莫向千门羡栋梁。","Rank":0,"PoetryId":null,"Pinyin":"yáo lái róng là zǒng hé cháng ，mò xiàng qiān mén xiàn dòng liáng ","Tag":null,"Explanation":null,"English":null,"Sort":21,"Dynasty":"清"},{"Id":5832434,"Sentence":"君不见庾信伤心《枯树赋》，纵吟风月是他乡。","Rank":0,"PoetryId":null,"Pinyin":"jūn bú jiàn yǔ xìn shāng xīn 《kū shù fù 》，zòng yǐn fēng yuè shì tā xiāng ","Tag":null,"Explanation":null,"English":null,"Sort":22,"Dynasty":"清"}]}