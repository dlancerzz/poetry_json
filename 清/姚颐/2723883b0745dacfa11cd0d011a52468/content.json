{"Id":735998,"Title":"观大兴师所藏宋椠施注苏诗本敬题其后","Dynasty":"清","Author":"姚颐","Context":"漫堂昔镂苏诗集，标名注者吴兴施。天吴紫凤剧颠倒，初白庵主为诟訾。庐山真面在何许，嘉泰遗椠空嗟咨。欻然满堂色皆动，谁其藏者今吾师。司谏绝识名当时，该洽助以吴顾禧。都梁太守广年谱，如善注《选》家学贻。序笔亲邀渭南伯，楷法特倩安抚司。不辞独反乌台案，要令家习眉山诗。我观宋人所注集，颇多神明相护持。临川功臣雁湖李，元代镌梓今犹垂。黄笺陈疏重天社，帙飘版落惟宋祁。山谷更传二史笔，外集别集全豹窥。苏之注者尤号夥，唐赵沈黄俱劫灰。梅溪卅卷特完好，誵讹或恐赝鼎为。自非施家作述力，景星凤皇争睹谁。惜哉十二仙人佩，风烟缥缈何年飞。正如槜李李太仆，五百家注韩退之。留余仅此吉光羽，彫残又饱蟫鱼饥。简蟠科斗文字缺，行乱蚯蚓形模欹。虽然断圭总至宝，如九石鼓余庆归。吾师论诗脱臼蹊，妙抉骨髓遗毛皮。浣花旧编已断手，笠屐新图行洗眉。他时双璧照艺苑，明星千古开云逵。会当从师校且读，不数上空由仪词。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2723883b0745dacfa11cd0d011a52468","Step":0,"Verses":[{"Id":5497366,"Sentence":"司谏绝识名当时，该洽助以吴顾禧。","Rank":0,"PoetryId":null,"Pinyin":"sī jiàn jué shǐ mǐng dāng shǐ ，gāi qià zhù yi wú gù xi ","Tag":null,"Explanation":null,"English":null,"Sort":4,"Dynasty":"清"},{"Id":5497362,"Sentence":"漫堂昔镂苏诗集，标名注者吴兴施。","Rank":0,"PoetryId":null,"Pinyin":"màn táng xī lòu sū shī jǐ ，biāo mǐng zhù zhě wú xīng shī ","Tag":null,"Explanation":null,"English":null,"Sort":0,"Dynasty":"清"},{"Id":5497363,"Sentence":"天吴紫凤剧颠倒，初白庵主为诟訾。","Rank":0,"PoetryId":null,"Pinyin":"tiān wú zi fèng jù diān dǎo ，chū bái ān zhǔ wéi gòu zī ","Tag":null,"Explanation":null,"English":null,"Sort":1,"Dynasty":"清"},{"Id":5497364,"Sentence":"庐山真面在何许，嘉泰遗椠空嗟咨。","Rank":0,"PoetryId":null,"Pinyin":"lú shān zhēn miàn zài hé hǔ ，jiā tài wèi qiàn kōng jiē zī ","Tag":null,"Explanation":null,"English":null,"Sort":2,"Dynasty":"清"},{"Id":5497365,"Sentence":"欻然满堂色皆动，谁其藏者今吾师。","Rank":0,"PoetryId":null,"Pinyin":"xū rán mǎn táng sè jiē dòng ，shéi jī cáng zhě jīn wú shī ","Tag":null,"Explanation":null,"English":null,"Sort":3,"Dynasty":"清"},{"Id":5497367,"Sentence":"都梁太守广年谱，如善注《选》家学贻。","Rank":0,"PoetryId":null,"Pinyin":"dōu liáng tài shǒu ān nián pǔ ，rú shàn zhù 《shuā 》gū xué yǐ ","Tag":null,"Explanation":null,"English":null,"Sort":5,"Dynasty":"清"},{"Id":5497368,"Sentence":"序笔亲邀渭南伯，楷法特倩安抚司。","Rank":0,"PoetryId":null,"Pinyin":"xù bi qīn yāo wèi nā bǎi ，kǎi fǎ tè qiàn ān fǔ sī ","Tag":null,"Explanation":null,"English":null,"Sort":6,"Dynasty":"清"},{"Id":5497369,"Sentence":"不辞独反乌台案，要令家习眉山诗。","Rank":0,"PoetryId":null,"Pinyin":"bú cǐ dú fǎn wū tāi àn ，yāo ling gū xǐ méi shān shī ","Tag":null,"Explanation":null,"English":null,"Sort":7,"Dynasty":"清"},{"Id":5497370,"Sentence":"我观宋人所注集，颇多神明相护持。","Rank":0,"PoetryId":null,"Pinyin":"wǒ guān sòng rén suǒ zhù jǐ ，pō duō shén mǐng xiāng hù chǐ ","Tag":null,"Explanation":null,"English":null,"Sort":8,"Dynasty":"清"},{"Id":5497371,"Sentence":"临川功臣雁湖李，元代镌梓今犹垂。","Rank":0,"PoetryId":null,"Pinyin":"lǐn chuān gōng chén yàn hú li ，yuán dài juān zi jīn yóu chuǐ ","Tag":null,"Explanation":null,"English":null,"Sort":9,"Dynasty":"清"},{"Id":5497372,"Sentence":"黄笺陈疏重天社，帙飘版落惟宋祁。","Rank":0,"PoetryId":null,"Pinyin":"huáng jiān chén shū chóng tiān shè ，zhì piāo bǎn là wéi sòng qǐ ","Tag":null,"Explanation":null,"English":null,"Sort":10,"Dynasty":"清"},{"Id":5497373,"Sentence":"山谷更传二史笔，外集别集全豹窥。","Rank":0,"PoetryId":null,"Pinyin":"shān gǔ gēng chuán èr shi bi ，wài jǐ bié jǐ quán bào kuī ","Tag":null,"Explanation":null,"English":null,"Sort":11,"Dynasty":"清"},{"Id":5497374,"Sentence":"苏之注者尤号夥，唐赵沈黄俱劫灰。","Rank":0,"PoetryId":null,"Pinyin":"sū zhī zhù zhě yóu háo huǒ ，táng zhào shěn huáng jū jié huī ","Tag":null,"Explanation":null,"English":null,"Sort":12,"Dynasty":"清"},{"Id":5497375,"Sentence":"梅溪卅卷特完好，誵讹或恐赝鼎为。","Rank":0,"PoetryId":null,"Pinyin":"méi xī sà juǎn tè wán hǎo ，xiáo é huò kǒng yàn ding wéi ","Tag":null,"Explanation":null,"English":null,"Sort":13,"Dynasty":"清"},{"Id":5497376,"Sentence":"自非施家作述力，景星凤皇争睹谁。","Rank":0,"PoetryId":null,"Pinyin":"zì fēi shī gū zuō shù lì ，jing xīng fèng huáng zhēng dǔ shéi ","Tag":null,"Explanation":null,"English":null,"Sort":14,"Dynasty":"清"},{"Id":5497377,"Sentence":"惜哉十二仙人佩，风烟缥缈何年飞。","Rank":0,"PoetryId":null,"Pinyin":"xī zāi shǐ èr xiān rén pèi ，fēng yān piāo miǎo hé nián fēi ","Tag":null,"Explanation":null,"English":null,"Sort":15,"Dynasty":"清"},{"Id":5497378,"Sentence":"正如槜李李太仆，五百家注韩退之。","Rank":0,"PoetryId":null,"Pinyin":"zhēng rú zuì li li tài pū ，wǔ bǎi gū zhù hán tuì zhī ","Tag":null,"Explanation":null,"English":null,"Sort":16,"Dynasty":"清"},{"Id":5497379,"Sentence":"留余仅此吉光羽，彫残又饱蟫鱼饥。","Rank":0,"PoetryId":null,"Pinyin":"lǐu yú jin ci jǐ guāng yǔ ，diāo cán yòu bǎo xún yú jī ","Tag":null,"Explanation":null,"English":null,"Sort":17,"Dynasty":"清"},{"Id":5497380,"Sentence":"简蟠科斗文字缺，行乱蚯蚓形模欹。","Rank":0,"PoetryId":null,"Pinyin":"jiǎn pán kē dǒu wén zì quē ，háng luàn qīu yin xǐng mó jī ","Tag":null,"Explanation":null,"English":null,"Sort":18,"Dynasty":"清"},{"Id":5497381,"Sentence":"虽然断圭总至宝，如九石鼓余庆归。","Rank":0,"PoetryId":null,"Pinyin":"suī rán duàn guī zǒng zhì bǎo ，rú jiu dàn gǔ yú qìng guī ","Tag":null,"Explanation":null,"English":null,"Sort":19,"Dynasty":"清"},{"Id":5497382,"Sentence":"吾师论诗脱臼蹊，妙抉骨髓遗毛皮。","Rank":0,"PoetryId":null,"Pinyin":"wú shī lún shī tuō jìu qī ，miào jué gū sui wèi máo pǐ ","Tag":null,"Explanation":null,"English":null,"Sort":20,"Dynasty":"清"},{"Id":5497383,"Sentence":"浣花旧编已断手，笠屐新图行洗眉。","Rank":0,"PoetryId":null,"Pinyin":"huàn huā jìu biān yi duàn shǒu ，lì jī xīn tú háng xi méi ","Tag":null,"Explanation":null,"English":null,"Sort":21,"Dynasty":"清"},{"Id":5497384,"Sentence":"他时双璧照艺苑，明星千古开云逵。","Rank":0,"PoetryId":null,"Pinyin":"tā shǐ shuāng bì zhào yì yuàn ，mǐng xīng qiān gǔ kāi yún kuǐ ","Tag":null,"Explanation":null,"English":null,"Sort":22,"Dynasty":"清"},{"Id":5497385,"Sentence":"会当从师校且读，不数上空由仪词。","Rank":0,"PoetryId":null,"Pinyin":"huì dāng cóng shī jiào jū dòu ，bú shǔ shǎng kōng yóu yǐ cǐ ","Tag":null,"Explanation":null,"English":null,"Sort":23,"Dynasty":"清"}]}