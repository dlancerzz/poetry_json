{"Id":736428,"Title":"狮子林歌","Dynasty":"清","Author":"吴锡麒","Context":"雄雷震空六甲驱，空青塞户阴模糊。卷毛舕舌形状殊，逃尽虎豹豺狼貙。谛视细细苍苔铺，伏而不动非石乎。陡回惊悸生欢娱，洞天咫尺开仙都。中不百亩蛇线纡，五里十里盘崎岖。前之升者猱附涂，以踵摩顶仰可呼。忽然索之又亡逋，白日在空午欲晡。翻身跳入壶公壶。四壁翠洒松雨粗。松生石隙老更腴，不阶尺土元气扶。松耶石耶德不孤，石以松古青逼肤，松以石怪垂龙胡。天风来往调笙竽，满身云气留斯须。出门舆马喧九衢，胸中了了丘壑俱。吁嗟乎！胸中了了丘壑俱，千秋画本思倪迂。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d14eb9c98f88c5c6575fd4c571db5d9a","Step":0,"Verses":[{"Id":5400022,"Sentence":"雄雷震空六甲驱，空青塞户阴模糊。","Rank":0,"PoetryId":null,"Pinyin":"xióng léi zhèn kōng lìu jiǎ qū ，kōng qīng sāi hù yīn mó hū ","Tag":null,"Explanation":null,"English":null,"Sort":0,"Dynasty":"清"},{"Id":5400023,"Sentence":"卷毛舕舌形状殊，逃尽虎豹豺狼貙。","Rank":0,"PoetryId":null,"Pinyin":"juǎn máo tàn shé xǐng zhuàng shū ，táo jin hū bào chái láng chū ","Tag":null,"Explanation":null,"English":null,"Sort":1,"Dynasty":"清"},{"Id":5400024,"Sentence":"谛视细细苍苔铺，伏而不动非石乎。","Rank":0,"PoetryId":null,"Pinyin":"dì shì xì xì cāng tāi pū ，fú ér bú dòng fēi dàn hū ","Tag":null,"Explanation":null,"English":null,"Sort":2,"Dynasty":"清"},{"Id":5400025,"Sentence":"陡回惊悸生欢娱，洞天咫尺开仙都。","Rank":0,"PoetryId":null,"Pinyin":"dǒu huǐ jīng jì shēng huān yú ，dòng tiān zhi chě kāi xiān dōu ","Tag":null,"Explanation":null,"English":null,"Sort":3,"Dynasty":"清"},{"Id":5400026,"Sentence":"中不百亩蛇线纡，五里十里盘崎岖。","Rank":0,"PoetryId":null,"Pinyin":"zhōng bú bǎi mǔ shé xiàn yū ，wǔ li shǐ li pán qǐ qū ","Tag":null,"Explanation":null,"English":null,"Sort":4,"Dynasty":"清"},{"Id":5400027,"Sentence":"前之升者猱附涂，以踵摩顶仰可呼。","Rank":0,"PoetryId":null,"Pinyin":"qián zhī shēng zhě náo fù tú ，yi zhǒng mā ding yǎng kě hū ","Tag":null,"Explanation":null,"English":null,"Sort":5,"Dynasty":"清"},{"Id":5400028,"Sentence":"忽然索之又亡逋，白日在空午欲晡。","Rank":0,"PoetryId":null,"Pinyin":"hū rán suǒ zhī yòu wáng bū ，bái rì zài kōng wǔ yù bū ","Tag":null,"Explanation":null,"English":null,"Sort":6,"Dynasty":"清"},{"Id":5400029,"Sentence":"翻身跳入壶公壶。","Rank":0,"PoetryId":null,"Pinyin":"fān shēn tiào rù hú gōng hú ","Tag":null,"Explanation":null,"English":null,"Sort":7,"Dynasty":"清"},{"Id":5400030,"Sentence":"四壁翠洒松雨粗。","Rank":0,"PoetryId":null,"Pinyin":"sì bì cuì sǎ sōng yǔ cū ","Tag":null,"Explanation":null,"English":null,"Sort":8,"Dynasty":"清"},{"Id":5400031,"Sentence":"松生石隙老更腴，不阶尺土元气扶。","Rank":0,"PoetryId":null,"Pinyin":"sōng shēng dàn xì lǎo gēng yú ，bú jiē chě tǔ yuán qì fú ","Tag":null,"Explanation":null,"English":null,"Sort":9,"Dynasty":"清"},{"Id":5400032,"Sentence":"松耶石耶德不孤，石以松古青逼肤，松以石怪垂龙胡。","Rank":0,"PoetryId":null,"Pinyin":"sōng yē dàn yē dé bú gū ，dàn yi sōng gǔ qīng bī fū ，sōng yi dàn guài chuǐ lóng hú ","Tag":null,"Explanation":null,"English":null,"Sort":10,"Dynasty":"清"},{"Id":5400033,"Sentence":"天风来往调笙竽，满身云气留斯须。","Rank":0,"PoetryId":null,"Pinyin":"tiān fēng lái wǎng diào shēng yú ，mǎn shēn yún qì lǐu sī xū ","Tag":null,"Explanation":null,"English":null,"Sort":11,"Dynasty":"清"},{"Id":5400034,"Sentence":"出门舆马喧九衢，胸中了了丘壑俱。","Rank":0,"PoetryId":null,"Pinyin":"chū mén yú mǎ xuān jiu qú ，xiōng zhōng 了了qīu hè jū ","Tag":null,"Explanation":null,"English":null,"Sort":12,"Dynasty":"清"},{"Id":5400035,"Sentence":"吁嗟乎！","Rank":0,"PoetryId":null,"Pinyin":"xū jiē hū ","Tag":null,"Explanation":null,"English":null,"Sort":13,"Dynasty":"清"},{"Id":5400036,"Sentence":"胸中了了丘壑俱，千秋画本思倪迂。","Rank":0,"PoetryId":null,"Pinyin":"xiōng zhōng 了了qīu hè jū ，qiān qīu huà běn sāi nǐ yū ","Tag":null,"Explanation":null,"English":null,"Sort":14,"Dynasty":"清"}]}