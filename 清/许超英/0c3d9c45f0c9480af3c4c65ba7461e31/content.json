{"Id":806611,"Title":"和韵林鹤山秋兴","Dynasty":"清","Author":"许超英","Context":"一年容易又秋风，物换星移大海东。云水苍茫惊去燕，关山迢递感征鸿。杜陵有兴诗怀壮，欧子闻声赋手工。梧叶满阶谁扫尽，明朝还欲课儿童。日月催人鬓欲蓬，一年容易又秋风。西归鹭屿囊羞涩，北上燕京路未通。羽檄交驰青海外，烽烟叠起大江东。鱼书珍重何由达，徒倚门闾望不穷。烟消雾歛净遥空，籁韵萧萧隔院通。百代光阴如过客，一年容易又秋风。青灯影淡寒孤枕，红蓼花疏老半丛。夜色凄然凉如水，流萤数点出墙东。独坐危楼怒气冲，墙阴唧唧听鸣虫。天高月小宽青眼，木落山空静素衷。尽日盘桓无别事，一年容易又秋风。满腔乡思知谁是，半属莼鲈况味中。飞鸣直上碧云中，目送飞鸿思不穷。蹑屐登山怀谢傅，脱巾洒酒羡陶公。疏砧响彻三更月，微雨凉生百尺桐。梦里还家家万里，一年容易又秋风。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0c3d9c45f0c9480af3c4c65ba7461e31","Step":0,"Verses":[{"Id":5656691,"Sentence":"尽日盘桓无别事，一年容易又秋风。","Rank":0,"PoetryId":null,"Pinyin":"jin rì pán huán mó bié shì ，yī nián róng yì yòu qīu fēng ","Tag":null,"Explanation":null,"English":null,"Sort":14,"Dynasty":"清"},{"Id":5656677,"Sentence":"一年容易又秋风，物换星移大海东。","Rank":0,"PoetryId":null,"Pinyin":"yī nián róng yì yòu qīu fēng ，wù huàn xīng yǐ dà hǎi dōng ","Tag":null,"Explanation":null,"English":null,"Sort":0,"Dynasty":"清"},{"Id":5656678,"Sentence":"云水苍茫惊去燕，关山迢递感征鸿。","Rank":0,"PoetryId":null,"Pinyin":"yún shui cāng māng jīng qù yān ，guān shān tiáo dì gǎn zhēng hóng ","Tag":null,"Explanation":null,"English":null,"Sort":1,"Dynasty":"清"},{"Id":5656679,"Sentence":"杜陵有兴诗怀壮，欧子闻声赋手工。","Rank":0,"PoetryId":null,"Pinyin":"dù lǐng yǒu xīng shī huái zhuàng ，ōu zi wén shēng fù shǒu gōng ","Tag":null,"Explanation":null,"English":null,"Sort":2,"Dynasty":"清"},{"Id":5656680,"Sentence":"梧叶满阶谁扫尽，明朝还欲课儿童。","Rank":0,"PoetryId":null,"Pinyin":"wú xié mǎn jiē shéi sǎo jin ，mǐng cháo hái yù kè ér tóng ","Tag":null,"Explanation":null,"English":null,"Sort":3,"Dynasty":"清"},{"Id":5656681,"Sentence":"日月催人鬓欲蓬，一年容易又秋风。","Rank":0,"PoetryId":null,"Pinyin":"rì yuè cuī rén bìn yù péng ，yī nián róng yì yòu qīu fēng ","Tag":null,"Explanation":null,"English":null,"Sort":4,"Dynasty":"清"},{"Id":5656682,"Sentence":"西归鹭屿囊羞涩，北上燕京路未通。","Rank":0,"PoetryId":null,"Pinyin":"xī guī lù yǔ nāng xīu sè ，běi shǎng yān jīng lù wèi tōng ","Tag":null,"Explanation":null,"English":null,"Sort":5,"Dynasty":"清"},{"Id":5656683,"Sentence":"羽檄交驰青海外，烽烟叠起大江东。","Rank":0,"PoetryId":null,"Pinyin":"yǔ xǐ jiāo chǐ qīng hǎi wài ，fēng yān dié qi dà jiāng dōng ","Tag":null,"Explanation":null,"English":null,"Sort":6,"Dynasty":"清"},{"Id":5656684,"Sentence":"鱼书珍重何由达，徒倚门闾望不穷。","Rank":0,"PoetryId":null,"Pinyin":"yú shū zhēn chóng hé yóu dá ，tú yi mén lǘ wàng bú qióng ","Tag":null,"Explanation":null,"English":null,"Sort":7,"Dynasty":"清"},{"Id":5656685,"Sentence":"烟消雾歛净遥空，籁韵萧萧隔院通。","Rank":0,"PoetryId":null,"Pinyin":"yān xiāo wù hān jìng yáo kōng ，lài yùn xiāo xiāo gé yuàn tōng ","Tag":null,"Explanation":null,"English":null,"Sort":8,"Dynasty":"清"},{"Id":5656686,"Sentence":"百代光阴如过客，一年容易又秋风。","Rank":0,"PoetryId":null,"Pinyin":"bǎi dài guāng yīn rú guō kè ，yī nián róng yì yòu qīu fēng ","Tag":null,"Explanation":null,"English":null,"Sort":9,"Dynasty":"清"},{"Id":5656687,"Sentence":"青灯影淡寒孤枕，红蓼花疏老半丛。","Rank":0,"PoetryId":null,"Pinyin":"qīng dēng ying dàn hán gū zhěn ，gōng liǎo huā shū lǎo bàn cóng ","Tag":null,"Explanation":null,"English":null,"Sort":10,"Dynasty":"清"},{"Id":5656688,"Sentence":"夜色凄然凉如水，流萤数点出墙东。","Rank":0,"PoetryId":null,"Pinyin":"yè sè qī rán liáng rú shui ，lǐu yǐng shǔ diǎn chū qiáng dōng ","Tag":null,"Explanation":null,"English":null,"Sort":11,"Dynasty":"清"},{"Id":5656689,"Sentence":"独坐危楼怒气冲，墙阴唧唧听鸣虫。","Rank":0,"PoetryId":null,"Pinyin":"dú zuò wēi lóu nù qì chōng ，qiáng yīn jī jī tīng mǐng chóng ","Tag":null,"Explanation":null,"English":null,"Sort":12,"Dynasty":"清"},{"Id":5656690,"Sentence":"天高月小宽青眼，木落山空静素衷。","Rank":0,"PoetryId":null,"Pinyin":"tiān gāo yuè xiǎo kuān qīng yǎn ，mù là shān kōng jìng sù zhōng ","Tag":null,"Explanation":null,"English":null,"Sort":13,"Dynasty":"清"},{"Id":5656692,"Sentence":"满腔乡思知谁是，半属莼鲈况味中。","Rank":0,"PoetryId":null,"Pinyin":"mǎn qiāng xiāng sāi zhī shéi shì ，bàn shǔ chún lú kuàng wèi zhōng ","Tag":null,"Explanation":null,"English":null,"Sort":15,"Dynasty":"清"},{"Id":5656693,"Sentence":"飞鸣直上碧云中，目送飞鸿思不穷。","Rank":0,"PoetryId":null,"Pinyin":"fēi mǐng zhǐ shǎng bì yún zhōng ，mù sòng fēi hóng sāi bú qióng ","Tag":null,"Explanation":null,"English":null,"Sort":16,"Dynasty":"清"},{"Id":5656694,"Sentence":"蹑屐登山怀谢傅，脱巾洒酒羡陶公。","Rank":0,"PoetryId":null,"Pinyin":"niè jī dēng shān huái xiè fù ，tuō jīn sǎ jiu xiàn táo gōng ","Tag":null,"Explanation":null,"English":null,"Sort":17,"Dynasty":"清"},{"Id":5656695,"Sentence":"疏砧响彻三更月，微雨凉生百尺桐。","Rank":0,"PoetryId":null,"Pinyin":"shū zhēn xiǎng chè sān gēng yuè ，wēi yǔ liáng shēng bǎi chě tóng ","Tag":null,"Explanation":null,"English":null,"Sort":18,"Dynasty":"清"},{"Id":5656696,"Sentence":"梦里还家家万里，一年容易又秋风。","Rank":0,"PoetryId":null,"Pinyin":"mèng li hái gū gū mò li ，yī nián róng yì yòu qīu fēng ","Tag":null,"Explanation":null,"English":null,"Sort":19,"Dynasty":"清"}]}