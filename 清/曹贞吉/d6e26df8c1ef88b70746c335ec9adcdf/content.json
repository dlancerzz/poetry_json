{"Id":774222,"Title":"沁园春 长夏少事，抚枕辄睡，梦境荒忽，不一而足，因集古人梦事成篇","Dynasty":"清","Author":"曹贞吉","Context":"梧影初回，槐角风凉，引入华胥。见蝴蝶园中，翩翩晒粉，邯郸道上，衮衮骑驴。蕉鹿慵看，樱桃空啖，拟上蚍蜉王者书。南柯郡、有同昌嘉礼，觅醉何如。排空驭气归欤。更袅袅、巫云送我车。问风雨连宵，西施曾葬，凤凰再降，萧史焉居。黍米山川，蘧庐将相，一瞬悲欢付子虚。醒来后，对豆棚茗碗，半晌踌躇。","PoertyType":null,"Cipai":"沁园春","Status":2,"Rank":0,"Tag":null,"Explanation":null,"First":null,"Guid":"d6e26df8c1ef88b70746c335ec9adcdf","Step":0,"Verses":[{"Id":5391968,"Sentence":"排空驭气归欤。","Rank":0,"PoetryId":null,"Pinyin":"pái kōng yù qì guī yú ","Tag":null,"Explanation":null,"English":null,"Sort":4,"Dynasty":"清"},{"Id":5391964,"Sentence":"梧影初回，槐角风凉，引入华胥。","Rank":0,"PoetryId":null,"Pinyin":"wú ying chū huǐ ，huái jiǎo fēng liáng ，yin rù huā xū ","Tag":null,"Explanation":null,"English":null,"Sort":0,"Dynasty":"清"},{"Id":5391965,"Sentence":"见蝴蝶园中，翩翩晒粉，邯郸道上，衮衮骑驴。","Rank":0,"PoetryId":null,"Pinyin":"jiàn hú dié yuán zhōng ，piān piān shài fěn ，hán dān dāo shǎng ，gǔn gǔn jì lǘ ","Tag":null,"Explanation":null,"English":null,"Sort":1,"Dynasty":"清"},{"Id":5391966,"Sentence":"蕉鹿慵看，樱桃空啖，拟上蚍蜉王者书。","Rank":0,"PoetryId":null,"Pinyin":"jiāo lù yōng kān ，yīng táo kōng dàn ，ni shǎng pǐ fú wáng zhě shū ","Tag":null,"Explanation":null,"English":null,"Sort":2,"Dynasty":"清"},{"Id":5391967,"Sentence":"南柯郡、有同昌嘉礼，觅醉何如。","Rank":0,"PoetryId":null,"Pinyin":"nā kē jùn 、yǒu tóng chāng jiā li ，mì zuì hé rú ","Tag":null,"Explanation":null,"English":null,"Sort":3,"Dynasty":"清"},{"Id":5391969,"Sentence":"更袅袅、巫云送我车。","Rank":0,"PoetryId":null,"Pinyin":"gēng niǎo niǎo 、wū yún sòng wǒ chē ","Tag":null,"Explanation":null,"English":null,"Sort":5,"Dynasty":"清"},{"Id":5391970,"Sentence":"问风雨连宵，西施曾葬，凤凰再降，萧史焉居。","Rank":0,"PoetryId":null,"Pinyin":"wèn fēng yǔ lián xiāo ，xī shī céng zàng ，fèng huáng zài jiàng ，xiāo shi yān jū ","Tag":null,"Explanation":null,"English":null,"Sort":6,"Dynasty":"清"},{"Id":5391971,"Sentence":"黍米山川，蘧庐将相，一瞬悲欢付子虚。","Rank":0,"PoetryId":null,"Pinyin":"shǔ mi shān chuān ，qú lú jiāng xiāng ，yī shùn bēi huān fù zi xū ","Tag":null,"Explanation":null,"English":null,"Sort":7,"Dynasty":"清"},{"Id":5391972,"Sentence":"醒来后，对豆棚茗碗，半晌踌躇。","Rank":0,"PoetryId":null,"Pinyin":"xing lái hòu ，duì dòu péng mǐng wǎn ，bàn shǎng chóu chú ","Tag":null,"Explanation":null,"English":null,"Sort":8,"Dynasty":"清"}]}