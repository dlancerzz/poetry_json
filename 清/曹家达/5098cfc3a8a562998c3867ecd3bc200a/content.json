{"Id":823132,"Title":"先业师陈翔翰先生以庚子十二月朔日讳于今三年矣。秋夜沈沈，怆然旧意，百端交集，作感旧三章 其三","Dynasty":"清","Author":"曹家达","Context":"白露下庭草，寒蝉休树林。独弦发哀歌，中夜调素琴。高言媲教德，观海难为深。忧怀觏群小，呐呐如不任。世无赵文子，焉知随会心。帝乡日以远，言笑不可寻。愿托晨风翮，遐寄冲霄音。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5098cfc3a8a562998c3867ecd3bc200a","Step":0,"Verses":[{"Id":5746319,"Sentence":"白露下庭草，寒蝉休树林。","Rank":0,"PoetryId":null,"Pinyin":"bái lòu xià tǐng cǎo ，hán chán xīu shù lǐn ","Tag":null,"Explanation":null,"English":null,"Sort":0,"Dynasty":"清"},{"Id":5746320,"Sentence":"独弦发哀歌，中夜调素琴。","Rank":0,"PoetryId":null,"Pinyin":"dú xián fā āi gē ，zhōng yè diào sù qǐn ","Tag":null,"Explanation":null,"English":null,"Sort":1,"Dynasty":"清"},{"Id":5746321,"Sentence":"高言媲教德，观海难为深。","Rank":0,"PoetryId":null,"Pinyin":"gāo yán pì jiāo dé ，guān hǎi nán wéi shēn ","Tag":null,"Explanation":null,"English":null,"Sort":2,"Dynasty":"清"},{"Id":5746322,"Sentence":"忧怀觏群小，呐呐如不任。","Rank":0,"PoetryId":null,"Pinyin":"yōu huái gòu qún xiǎo ，nà nà rú bú rén ","Tag":null,"Explanation":null,"English":null,"Sort":3,"Dynasty":"清"},{"Id":5746323,"Sentence":"世无赵文子，焉知随会心。","Rank":0,"PoetryId":null,"Pinyin":"shì mó zhào wén zi ，yān zhī suǐ huì xīn ","Tag":null,"Explanation":null,"English":null,"Sort":4,"Dynasty":"清"},{"Id":5746324,"Sentence":"帝乡日以远，言笑不可寻。","Rank":0,"PoetryId":null,"Pinyin":"dì xiāng rì yi yuǎn ，yán xiào bú kě xún ","Tag":null,"Explanation":null,"English":null,"Sort":5,"Dynasty":"清"},{"Id":5746325,"Sentence":"愿托晨风翮，遐寄冲霄音。","Rank":0,"PoetryId":null,"Pinyin":"yuàn tuō chén fēng hé ，xiá jì chōng xiāo yīn ","Tag":null,"Explanation":null,"English":null,"Sort":6,"Dynasty":"清"}]}