{"Id":826615,"Title":"梅花杂题四首","Dynasty":"清","Author":"曹家达","Context":"断木溪桥临水村，袅烟和月向黄昏。独怜桃杏追陪晚，狼籍东风涴酒痕。大好湖山未肯违，缟衣薄暮见应稀。隔溪风竹摇虚影，惊起霜禽背月飞。自昔张镃善品梅，年年玉照画堂开。吾家亦有南湖在，领取寒香入酒杯。朝来春鸟唤提壶，春到南枝问有无。我爱孤山林处士，不辞风雪过西湖。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"d46f51b9030c2ddcfcd986c51f9ea22b","Step":0,"Verses":[{"Id":5770475,"Sentence":"断木溪桥临水村，袅烟和月向黄昏。","Rank":0,"PoetryId":null,"Pinyin":"duàn mù xī qiáo lǐn shui cūn ，niǎo yān hé yuè xiàng huáng hūn ","Tag":null,"Explanation":null,"English":null,"Sort":0,"Dynasty":"清"},{"Id":5770476,"Sentence":"独怜桃杏追陪晚，狼籍东风涴酒痕。","Rank":0,"PoetryId":null,"Pinyin":"dú lián táo xìng zhuī péi wǎn ，láng jǐ dōng fēng wǎn jiu hén ","Tag":null,"Explanation":null,"English":null,"Sort":1,"Dynasty":"清"},{"Id":5770477,"Sentence":"大好湖山未肯违，缟衣薄暮见应稀。","Rank":0,"PoetryId":null,"Pinyin":"dà hǎo hú shān wèi kěn wéi ，gǎo yī báo mù jiàn yīng xī ","Tag":null,"Explanation":null,"English":null,"Sort":2,"Dynasty":"清"},{"Id":5770478,"Sentence":"隔溪风竹摇虚影，惊起霜禽背月飞。","Rank":0,"PoetryId":null,"Pinyin":"gé xī fēng zhú yáo xū ying ，jīng qi shuāng qǐn bēi yuè fēi ","Tag":null,"Explanation":null,"English":null,"Sort":3,"Dynasty":"清"},{"Id":5770479,"Sentence":"自昔张镃善品梅，年年玉照画堂开。","Rank":0,"PoetryId":null,"Pinyin":"zì xī zhāng zī shàn pin méi ，nián nián yù zhào huà táng kāi ","Tag":null,"Explanation":null,"English":null,"Sort":4,"Dynasty":"清"},{"Id":5770480,"Sentence":"吾家亦有南湖在，领取寒香入酒杯。","Rank":0,"PoetryId":null,"Pinyin":"wú gū yì yǒu nā hú zài ，ling qǔ hán xiāng rù jiu bēi ","Tag":null,"Explanation":null,"English":null,"Sort":5,"Dynasty":"清"},{"Id":5770481,"Sentence":"朝来春鸟唤提壶，春到南枝问有无。","Rank":0,"PoetryId":null,"Pinyin":"cháo lái chūn diǎo huàn dī hú ，chūn dào nā zhī wèn yǒu mó ","Tag":null,"Explanation":null,"English":null,"Sort":6,"Dynasty":"清"},{"Id":5770482,"Sentence":"我爱孤山林处士，不辞风雪过西湖。","Rank":0,"PoetryId":null,"Pinyin":"wǒ ài gū shān lǐn chǔ shì ，bú cǐ fēng xuě guō xī hú ","Tag":null,"Explanation":null,"English":null,"Sort":7,"Dynasty":"清"}]}