{"Id":826549,"Title":"荠菜二首","Dynasty":"清","Author":"曹家达","Context":"圮墙苔甃弄幽姿，寒碧春华各胜时。风暗尘容怜紫玉，霜和烟影上青丝。直须寻味甘荼苦，可是抽心类卷施。薄采终朝归沐晚，莫将阴雨怨风时。十里长堤晓露漙，采芳归去渐阑干。入怀生意包藏密，盈掬芳心割爱难。陌上晚花三月尽，草间新绿九秋寒。若教更愈河鱼疾，马勃牛溲一例看。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"21ae8662a7ceb046f7fd610df865e13c","Step":0,"Verses":[{"Id":5770133,"Sentence":"圮墙苔甃弄幽姿，寒碧春华各胜时。","Rank":0,"PoetryId":null,"Pinyin":"pi qiáng tāi zhòu lòng yōu zī ，hán bì chūn huā gě shēng shǐ ","Tag":null,"Explanation":null,"English":null,"Sort":0,"Dynasty":"清"},{"Id":5770134,"Sentence":"风暗尘容怜紫玉，霜和烟影上青丝。","Rank":0,"PoetryId":null,"Pinyin":"fēng àn chén róng lián zi yù ，shuāng hé yān ying shǎng qīng sī ","Tag":null,"Explanation":null,"English":null,"Sort":1,"Dynasty":"清"},{"Id":5770135,"Sentence":"直须寻味甘荼苦，可是抽心类卷施。","Rank":0,"PoetryId":null,"Pinyin":"zhǐ xū xún wèi gān tú kǔ ，kě shì chōu xīn lèi juǎn shī ","Tag":null,"Explanation":null,"English":null,"Sort":2,"Dynasty":"清"},{"Id":5770136,"Sentence":"薄采终朝归沐晚，莫将阴雨怨风时。","Rank":0,"PoetryId":null,"Pinyin":"báo cǎi zhōng cháo guī mù wǎn ，mò jiāng yīn yǔ yuàn fēng shǐ ","Tag":null,"Explanation":null,"English":null,"Sort":3,"Dynasty":"清"},{"Id":5770137,"Sentence":"十里长堤晓露漙，采芳归去渐阑干。","Rank":0,"PoetryId":null,"Pinyin":"shǐ li cháng dī xiǎo lòu tuán ，cǎi fāng guī qù jiān lán gān ","Tag":null,"Explanation":null,"English":null,"Sort":4,"Dynasty":"清"},{"Id":5770138,"Sentence":"入怀生意包藏密，盈掬芳心割爱难。","Rank":0,"PoetryId":null,"Pinyin":"rù huái shēng yì bāo cáng mì ，yīng jū fāng xīn gē ài nán ","Tag":null,"Explanation":null,"English":null,"Sort":5,"Dynasty":"清"},{"Id":5770139,"Sentence":"陌上晚花三月尽，草间新绿九秋寒。","Rank":0,"PoetryId":null,"Pinyin":"mò shǎng wǎn huā sān yuè jin ，cǎo jiān xīn lù jiu qīu hán ","Tag":null,"Explanation":null,"English":null,"Sort":6,"Dynasty":"清"},{"Id":5770140,"Sentence":"若教更愈河鱼疾，马勃牛溲一例看。","Rank":0,"PoetryId":null,"Pinyin":"rě jiāo gēng yù hé yú jǐ ，mǎ bó nǐu sōu yī lì kān ","Tag":null,"Explanation":null,"English":null,"Sort":7,"Dynasty":"清"}]}