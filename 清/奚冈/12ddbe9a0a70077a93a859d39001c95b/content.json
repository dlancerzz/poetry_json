{"Id":736581,"Title":"游宝石山","Dynasty":"清","Author":"奚冈","Context":"我登宝石山，山瘦削寒碧。巍然窣堵坡，天半卓孤立。回飙荡空林，霜叶鸣策策。侧步怯危梯，逼面起苍石。赏奇心固幽，造极境忽辟。属目送飞鸿，烟江一痕隔。冉冉空中云，转瞬已无迹。浮生正如斯，胡为苦行役。不若来山中，优游惬所适。醉卧苍松根，不知烟磬夕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"12ddbe9a0a70077a93a859d39001c95b","Step":0,"Verses":[{"Id":5400838,"Sentence":"我登宝石山，山瘦削寒碧。","Rank":0,"PoetryId":null,"Pinyin":"wǒ dēng bǎo dàn shān ，shān shòu xiāo hán bì ","Tag":null,"Explanation":null,"English":null,"Sort":0,"Dynasty":"清"},{"Id":5400839,"Sentence":"巍然窣堵坡，天半卓孤立。","Rank":0,"PoetryId":null,"Pinyin":"wēi rán sū dǔ pō ，tiān bàn zhuó gū lì ","Tag":null,"Explanation":null,"English":null,"Sort":1,"Dynasty":"清"},{"Id":5400840,"Sentence":"回飙荡空林，霜叶鸣策策。","Rank":0,"PoetryId":null,"Pinyin":"huǐ biāo dàng kōng lǐn ，shuāng xié mǐng cè cè ","Tag":null,"Explanation":null,"English":null,"Sort":2,"Dynasty":"清"},{"Id":5400841,"Sentence":"侧步怯危梯，逼面起苍石。","Rank":0,"PoetryId":null,"Pinyin":"cè bù qiè wēi tī ，bī miàn qi cāng dàn ","Tag":null,"Explanation":null,"English":null,"Sort":3,"Dynasty":"清"},{"Id":5400842,"Sentence":"赏奇心固幽，造极境忽辟。","Rank":0,"PoetryId":null,"Pinyin":"shǎng jī xīn gù yōu ，zào jǐ jìng hū bì ","Tag":null,"Explanation":null,"English":null,"Sort":4,"Dynasty":"清"},{"Id":5400843,"Sentence":"属目送飞鸿，烟江一痕隔。","Rank":0,"PoetryId":null,"Pinyin":"shǔ mù sòng fēi hóng ，yān jiāng yī hén gé ","Tag":null,"Explanation":null,"English":null,"Sort":5,"Dynasty":"清"},{"Id":5400844,"Sentence":"冉冉空中云，转瞬已无迹。","Rank":0,"PoetryId":null,"Pinyin":"rǎn rǎn kōng zhōng yún ，zhuǎi shùn yi mó jì ","Tag":null,"Explanation":null,"English":null,"Sort":6,"Dynasty":"清"},{"Id":5400845,"Sentence":"浮生正如斯，胡为苦行役。","Rank":0,"PoetryId":null,"Pinyin":"fú shēng zhēng rú sī ，hú wéi kǔ háng yì ","Tag":null,"Explanation":null,"English":null,"Sort":7,"Dynasty":"清"},{"Id":5400846,"Sentence":"不若来山中，优游惬所适。","Rank":0,"PoetryId":null,"Pinyin":"bú rě lái shān zhōng ，yōu yóu qiè suǒ kuò ","Tag":null,"Explanation":null,"English":null,"Sort":8,"Dynasty":"清"},{"Id":5400847,"Sentence":"醉卧苍松根，不知烟磬夕。","Rank":0,"PoetryId":null,"Pinyin":"zuì wò cāng sōng gēn ，bú zhī yān qìng xī ","Tag":null,"Explanation":null,"English":null,"Sort":9,"Dynasty":"清"}]}