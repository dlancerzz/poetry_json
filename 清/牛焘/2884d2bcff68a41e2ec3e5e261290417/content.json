{"Id":781037,"Title":"李裕盛邀饮留赠","Dynasty":"清","Author":"牛焘","Context":"去年君家饮，檐前飞玉沙。今年饮君家，风雪又横斜。主人敬爱客，恰如明让魄。接膝地炉红，暖意生绮席。此时值初春，此日欣逢人。飞觞各舒兴，野蔬间肴珍。嗟予独心醉，感念此良辰。灵辰在异地，归计遥未遂。何时会芳园，天伦话乐事。幸兹众同乡，叶梓谊未忘。岁暮吟蟋蟀，春酒宴羔羊。谓言行乐耳，过此复参商。虽无风骚韵，到处倾肝肠。君家满庭雪，我兴殊卓绝。但愁阴山阻，杨柳不堪折。主人劝我觞，欢娱休赋别。且复醉琼瑶，莫负此佳节。开轩复凭栏，酒阑兴未阑。银鹤栖远树，饥乌啼暮寒。出门蹑云磴，归路愁欲暝。犹疑步月光，珠尘碎满径。聊憩松荫下，兰若发清磬。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2884d2bcff68a41e2ec3e5e261290417","Step":0,"Verses":[{"Id":5582849,"Sentence":"飞觞各舒兴，野蔬间肴珍。","Rank":0,"PoetryId":null,"Pinyin":"fēi shāng gě shū xīng ，yě shū jiān yáo zhēn ","Tag":null,"Explanation":null,"English":null,"Sort":5,"Dynasty":"清"},{"Id":5582844,"Sentence":"去年君家饮，檐前飞玉沙。","Rank":0,"PoetryId":null,"Pinyin":"qù nián jūn gū yin ，yán qián fēi yù shā ","Tag":null,"Explanation":null,"English":null,"Sort":0,"Dynasty":"清"},{"Id":5582845,"Sentence":"今年饮君家，风雪又横斜。","Rank":0,"PoetryId":null,"Pinyin":"jīn nián yin jūn gū ，fēng xuě yòu héng xié ","Tag":null,"Explanation":null,"English":null,"Sort":1,"Dynasty":"清"},{"Id":5582846,"Sentence":"主人敬爱客，恰如明让魄。","Rank":0,"PoetryId":null,"Pinyin":"zhǔ rén jìng ài kè ，qià rú mǐng ràng bó ","Tag":null,"Explanation":null,"English":null,"Sort":2,"Dynasty":"清"},{"Id":5582847,"Sentence":"接膝地炉红，暖意生绮席。","Rank":0,"PoetryId":null,"Pinyin":"jiē xī 地lú gōng ，nuǎn yì shēng qi xǐ ","Tag":null,"Explanation":null,"English":null,"Sort":3,"Dynasty":"清"},{"Id":5582848,"Sentence":"此时值初春，此日欣逢人。","Rank":0,"PoetryId":null,"Pinyin":"ci shǐ zhǐ chū chūn ，ci rì xīn féng rén ","Tag":null,"Explanation":null,"English":null,"Sort":4,"Dynasty":"清"},{"Id":5582850,"Sentence":"嗟予独心醉，感念此良辰。","Rank":0,"PoetryId":null,"Pinyin":"jiē yú dú xīn zuì ，gǎn niàn ci liáng chén ","Tag":null,"Explanation":null,"English":null,"Sort":6,"Dynasty":"清"},{"Id":5582851,"Sentence":"灵辰在异地，归计遥未遂。","Rank":0,"PoetryId":null,"Pinyin":"lǐng chén zài yì 地，guī jì yáo wèi suǐ ","Tag":null,"Explanation":null,"English":null,"Sort":7,"Dynasty":"清"},{"Id":5582852,"Sentence":"何时会芳园，天伦话乐事。","Rank":0,"PoetryId":null,"Pinyin":"hé shǐ huì fāng yuán ，tiān lún huà lè shì ","Tag":null,"Explanation":null,"English":null,"Sort":8,"Dynasty":"清"},{"Id":5582853,"Sentence":"幸兹众同乡，叶梓谊未忘。","Rank":0,"PoetryId":null,"Pinyin":"xìng cǐ zhòng tóng xiāng ，xié zi yì wèi wàng ","Tag":null,"Explanation":null,"English":null,"Sort":9,"Dynasty":"清"},{"Id":5582854,"Sentence":"岁暮吟蟋蟀，春酒宴羔羊。","Rank":0,"PoetryId":null,"Pinyin":"suì mù yǐn xī shuài ，chūn jiu yàn gāo yáng ","Tag":null,"Explanation":null,"English":null,"Sort":10,"Dynasty":"清"},{"Id":5582855,"Sentence":"谓言行乐耳，过此复参商。","Rank":0,"PoetryId":null,"Pinyin":"wèi yán háng lè ěr ，guō ci fù cān shāng ","Tag":null,"Explanation":null,"English":null,"Sort":11,"Dynasty":"清"},{"Id":5582856,"Sentence":"虽无风骚韵，到处倾肝肠。","Rank":0,"PoetryId":null,"Pinyin":"suī mó fēng sāo yùn ，dào chǔ qīng gān cháng ","Tag":null,"Explanation":null,"English":null,"Sort":12,"Dynasty":"清"},{"Id":5582857,"Sentence":"君家满庭雪，我兴殊卓绝。","Rank":0,"PoetryId":null,"Pinyin":"jūn gū mǎn tǐng xuě ，wǒ xīng shū zhuó jué ","Tag":null,"Explanation":null,"English":null,"Sort":13,"Dynasty":"清"},{"Id":5582858,"Sentence":"但愁阴山阻，杨柳不堪折。","Rank":0,"PoetryId":null,"Pinyin":"dàn chóu yīn shān zǔ ，yáng liu bú kān shé ","Tag":null,"Explanation":null,"English":null,"Sort":14,"Dynasty":"清"},{"Id":5582859,"Sentence":"主人劝我觞，欢娱休赋别。","Rank":0,"PoetryId":null,"Pinyin":"zhǔ rén quàn wǒ shāng ，huān yú xīu fù bié ","Tag":null,"Explanation":null,"English":null,"Sort":15,"Dynasty":"清"},{"Id":5582860,"Sentence":"且复醉琼瑶，莫负此佳节。","Rank":0,"PoetryId":null,"Pinyin":"jū fù zuì qióng yáo ，mò fù ci jiā jiē ","Tag":null,"Explanation":null,"English":null,"Sort":16,"Dynasty":"清"},{"Id":5582861,"Sentence":"开轩复凭栏，酒阑兴未阑。","Rank":0,"PoetryId":null,"Pinyin":"kāi xuān fù pǐng lán ，jiu lán xīng wèi lán ","Tag":null,"Explanation":null,"English":null,"Sort":17,"Dynasty":"清"},{"Id":5582862,"Sentence":"银鹤栖远树，饥乌啼暮寒。","Rank":0,"PoetryId":null,"Pinyin":"yǐn hè qī yuǎn shù ，jī wū tǐ mù hán ","Tag":null,"Explanation":null,"English":null,"Sort":18,"Dynasty":"清"},{"Id":5582863,"Sentence":"出门蹑云磴，归路愁欲暝。","Rank":0,"PoetryId":null,"Pinyin":"chū mén niè yún dèng ，guī lù chóu yù mǐng ","Tag":null,"Explanation":null,"English":null,"Sort":19,"Dynasty":"清"},{"Id":5582864,"Sentence":"犹疑步月光，珠尘碎满径。","Rank":0,"PoetryId":null,"Pinyin":"yóu yǐ bù yuè guāng ，zhū chén suì mǎn jìng ","Tag":null,"Explanation":null,"English":null,"Sort":20,"Dynasty":"清"},{"Id":5582865,"Sentence":"聊憩松荫下，兰若发清磬。","Rank":0,"PoetryId":null,"Pinyin":"liáo qì sōng yīn xià ，lán rě fā qīng qìng ","Tag":null,"Explanation":null,"English":null,"Sort":21,"Dynasty":"清"}]}