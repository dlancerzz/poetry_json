{"Id":791148,"Title":"汉宫春 春日雨后游杨氏废园","Dynasty":"清","Author":"庄盘珠","Context":"几日浓阴，早柳堤作絮，菜圃堆金。传是前朝贵胄，旧阁园林。池荒路古，客来过、几遍沉吟。荼蘼雨、毵毵细落，饧箫响断春深。却忆昔年游赏，有成行翠袖，满座朋簪。尽曾宴花醉月，谁料而今。枯松无伴，立斜阳、独自伤心。好分付、邻家燕子，莫还枉费追寻。","PoertyType":null,"Cipai":"汉宫春","Status":2,"Rank":0,"Tag":null,"Explanation":null,"First":null,"Guid":"bc65a2ba9056905d1f20465df378af8e","Step":0,"Verses":[{"Id":5592060,"Sentence":"几日浓阴，早柳堤作絮，菜圃堆金。","Rank":0,"PoetryId":null,"Pinyin":"jī rì nóng yīn ，zǎo liu dī zuō xù ，cài pǔ duī jīn ","Tag":null,"Explanation":null,"English":null,"Sort":0,"Dynasty":"清"},{"Id":5592061,"Sentence":"传是前朝贵胄，旧阁园林。","Rank":0,"PoetryId":null,"Pinyin":"chuán shì qián cháo guì zhòu ，jìu gé yuán lǐn ","Tag":null,"Explanation":null,"English":null,"Sort":1,"Dynasty":"清"},{"Id":5592062,"Sentence":"池荒路古，客来过、几遍沉吟。","Rank":0,"PoetryId":null,"Pinyin":"chǐ huāng lù gǔ ，kè lái guō 、jī biàn chén yǐn ","Tag":null,"Explanation":null,"English":null,"Sort":2,"Dynasty":"清"},{"Id":5592063,"Sentence":"荼蘼雨、毵毵细落，饧箫响断春深。","Rank":0,"PoetryId":null,"Pinyin":"tú mǐ yǔ 、sān sān xì là ，táng xiāo xiǎng duàn chūn shēn ","Tag":null,"Explanation":null,"English":null,"Sort":3,"Dynasty":"清"},{"Id":5592064,"Sentence":"却忆昔年游赏，有成行翠袖，满座朋簪。","Rank":0,"PoetryId":null,"Pinyin":"què yì xī nián yóu shǎng ，yǒu chéng háng cuì xìu ，mǎn zuò péng zān ","Tag":null,"Explanation":null,"English":null,"Sort":4,"Dynasty":"清"},{"Id":5592065,"Sentence":"尽曾宴花醉月，谁料而今。","Rank":0,"PoetryId":null,"Pinyin":"jin céng yàn huā zuì yuè ，shéi liào ér jīn ","Tag":null,"Explanation":null,"English":null,"Sort":5,"Dynasty":"清"},{"Id":5592066,"Sentence":"枯松无伴，立斜阳、独自伤心。","Rank":0,"PoetryId":null,"Pinyin":"kū sōng mó bàn ，lì xié yáng 、dú zì shāng xīn ","Tag":null,"Explanation":null,"English":null,"Sort":6,"Dynasty":"清"},{"Id":5592067,"Sentence":"好分付、邻家燕子，莫还枉费追寻。","Rank":0,"PoetryId":null,"Pinyin":"hǎo fēn fù 、lǐn gū yān zi ，mò hái wǎng fèi zhuī xún ","Tag":null,"Explanation":null,"English":null,"Sort":7,"Dynasty":"清"}]}