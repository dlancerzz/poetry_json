{"Id":735276,"Title":"题万里壮游图为吴九洛宗作","Dynasty":"清","Author":"刘文蔚","Context":"人生底合家乡住，苦恨年年事章句。闭门但作候虫吟，束身已受书城锢。千古英雄重壮游，万里关河倏来去。挂席方乘赤鲤风，跨鞍直达黄龙戍。伟业多从騕袅成，壮怀那怕支祁怒。濮阳公子真人豪，胸中兵甲饶戎韬。腾崖越堑望沧海，已觉谈笑无连鳌。雪花扑面大于掌，同云黯黮连洪涛。獠奴走逐寒起粟，游兴转共冰山高。呜呼人生贵适意，安能瑟缩同蛴螬。燕公诗得江山助，坡老文从海外超。手持一编窘跬步，何如六幕穷周遭。披图我亦思遐举，拟负长剑同游遨。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f4cc6d65f235d919d334ae1d4a2892ed","Step":0,"Verses":[{"Id":5937367,"Sentence":"人生底合家乡住，苦恨年年事章句。","Rank":0,"PoetryId":null,"Pinyin":"rén shēng 底gě gū xiāng zhù ，kǔ hèn nián nián shì zhāng gōu ","Tag":null,"Explanation":null,"English":null,"Sort":0,"Dynasty":"清"},{"Id":5937368,"Sentence":"闭门但作候虫吟，束身已受书城锢。","Rank":0,"PoetryId":null,"Pinyin":"bì mén dàn zuō hòu chóng yǐn ，shù shēn yi shòu shū chéng gù ","Tag":null,"Explanation":null,"English":null,"Sort":1,"Dynasty":"清"},{"Id":5937369,"Sentence":"千古英雄重壮游，万里关河倏来去。","Rank":0,"PoetryId":null,"Pinyin":"qiān gǔ yīng xióng chóng zhuàng yóu ，mò li guān hé shū lái qù ","Tag":null,"Explanation":null,"English":null,"Sort":2,"Dynasty":"清"},{"Id":5937370,"Sentence":"挂席方乘赤鲤风，跨鞍直达黄龙戍。","Rank":0,"PoetryId":null,"Pinyin":"guà xǐ fāng chéng chì li fēng ，kuà ān zhǐ dá huáng lóng shù ","Tag":null,"Explanation":null,"English":null,"Sort":3,"Dynasty":"清"},{"Id":5937371,"Sentence":"伟业多从騕袅成，壮怀那怕支祁怒。","Rank":0,"PoetryId":null,"Pinyin":"wěi yè duō cóng yǎo niǎo chéng ，zhuàng huái nā pà zhī qǐ nù ","Tag":null,"Explanation":null,"English":null,"Sort":4,"Dynasty":"清"},{"Id":5937372,"Sentence":"濮阳公子真人豪，胸中兵甲饶戎韬。","Rank":0,"PoetryId":null,"Pinyin":"pú yáng gōng zi zhēn rén háo ，xiōng zhōng bīng jiǎ ráo róng tāo ","Tag":null,"Explanation":null,"English":null,"Sort":5,"Dynasty":"清"},{"Id":5937373,"Sentence":"腾崖越堑望沧海，已觉谈笑无连鳌。","Rank":0,"PoetryId":null,"Pinyin":"tēng yá yuè qiàn wàng cāng hǎi ，yi jiào tán xiào mó lián áo ","Tag":null,"Explanation":null,"English":null,"Sort":6,"Dynasty":"清"},{"Id":5937374,"Sentence":"雪花扑面大于掌，同云黯黮连洪涛。","Rank":0,"PoetryId":null,"Pinyin":"xuě huā pū miàn dà yú zhǎng ，tóng yún àn dǎn lián hóng tāo ","Tag":null,"Explanation":null,"English":null,"Sort":7,"Dynasty":"清"},{"Id":5937375,"Sentence":"獠奴走逐寒起粟，游兴转共冰山高。","Rank":0,"PoetryId":null,"Pinyin":"liáo nú zǒu zhú hán qi sù ，yóu xīng zhuǎi gōng bīng shān gāo ","Tag":null,"Explanation":null,"English":null,"Sort":8,"Dynasty":"清"},{"Id":5937376,"Sentence":"呜呼人生贵适意，安能瑟缩同蛴螬。","Rank":0,"PoetryId":null,"Pinyin":"wū hū rén shēng guì kuò yì ，ān néng sè sù tóng qǐ cáo ","Tag":null,"Explanation":null,"English":null,"Sort":9,"Dynasty":"清"},{"Id":5937377,"Sentence":"燕公诗得江山助，坡老文从海外超。","Rank":0,"PoetryId":null,"Pinyin":"yān gōng shī dé jiāng shān zhù ，pō lǎo wén cóng hǎi wài chāo ","Tag":null,"Explanation":null,"English":null,"Sort":10,"Dynasty":"清"},{"Id":5937378,"Sentence":"手持一编窘跬步，何如六幕穷周遭。","Rank":0,"PoetryId":null,"Pinyin":"shǒu chǐ yī biān jiǒng kui bù ，hé rú lìu mù qióng zhōu zāo ","Tag":null,"Explanation":null,"English":null,"Sort":11,"Dynasty":"清"},{"Id":5937379,"Sentence":"披图我亦思遐举，拟负长剑同游遨。","Rank":0,"PoetryId":null,"Pinyin":"pī tú wǒ yì sāi xiá jǔ ，ni fù cháng jiàn tóng yóu áo ","Tag":null,"Explanation":null,"English":null,"Sort":12,"Dynasty":"清"}]}