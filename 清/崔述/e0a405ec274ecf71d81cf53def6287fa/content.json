{"Id":735716,"Title":"磁涧","Dynasty":"清","Author":"崔述","Context":"际晓发落阳，亭午出磁涧。水流砂石间，青山夹两岸。突兀摩云霓，一径自中断。诘曲随山行，十步不相见。入谷天忽小，上坂山复乱。迤逦循水涯，倏忽登天半。山合疑无路，将近势复变。忽闻重霄中，人声若相唤。仰见穴处民，午烟起炊爨。群羊如蚤虱，蠕蠕略可辨。极目惬幽情，登临遂忘倦。更欲凌绝顶，乘风扪河汉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e0a405ec274ecf71d81cf53def6287fa","Step":0,"Verses":[{"Id":5939548,"Sentence":"际晓发落阳，亭午出磁涧。","Rank":0,"PoetryId":null,"Pinyin":"jì xiǎo fā là yáng ，tǐng wǔ chū cǐ jiàn ","Tag":null,"Explanation":null,"English":null,"Sort":0,"Dynasty":"清"},{"Id":5939549,"Sentence":"水流砂石间，青山夹两岸。","Rank":0,"PoetryId":null,"Pinyin":"shui lǐu shā dàn jiān ，qīng shān gā liǎng àn ","Tag":null,"Explanation":null,"English":null,"Sort":1,"Dynasty":"清"},{"Id":5939550,"Sentence":"突兀摩云霓，一径自中断。","Rank":0,"PoetryId":null,"Pinyin":"tū wū mā yún nǐ ，yī jìng zì zhōng duàn ","Tag":null,"Explanation":null,"English":null,"Sort":2,"Dynasty":"清"},{"Id":5939551,"Sentence":"诘曲随山行，十步不相见。","Rank":0,"PoetryId":null,"Pinyin":"jié qū suǐ shān háng ，shǐ bù bú xiāng jiàn ","Tag":null,"Explanation":null,"English":null,"Sort":3,"Dynasty":"清"},{"Id":5939552,"Sentence":"入谷天忽小，上坂山复乱。","Rank":0,"PoetryId":null,"Pinyin":"rù gǔ tiān hū xiǎo ，shǎng bǎn shān fù luàn ","Tag":null,"Explanation":null,"English":null,"Sort":4,"Dynasty":"清"},{"Id":5939553,"Sentence":"迤逦循水涯，倏忽登天半。","Rank":0,"PoetryId":null,"Pinyin":"yǐ li xún shui yá ，shū hū dēng tiān bàn ","Tag":null,"Explanation":null,"English":null,"Sort":5,"Dynasty":"清"},{"Id":5939554,"Sentence":"山合疑无路，将近势复变。","Rank":0,"PoetryId":null,"Pinyin":"shān gě yǐ mó lù ，jiāng jìn shì fù biàn ","Tag":null,"Explanation":null,"English":null,"Sort":6,"Dynasty":"清"},{"Id":5939555,"Sentence":"忽闻重霄中，人声若相唤。","Rank":0,"PoetryId":null,"Pinyin":"hū wén chóng xiāo zhōng ，rén shēng rě xiāng huàn ","Tag":null,"Explanation":null,"English":null,"Sort":7,"Dynasty":"清"},{"Id":5939556,"Sentence":"仰见穴处民，午烟起炊爨。","Rank":0,"PoetryId":null,"Pinyin":"yǎng jiàn xué chǔ mǐn ，wǔ yān qi chuī cuàn ","Tag":null,"Explanation":null,"English":null,"Sort":8,"Dynasty":"清"},{"Id":5939557,"Sentence":"群羊如蚤虱，蠕蠕略可辨。","Rank":0,"PoetryId":null,"Pinyin":"qún yáng rú zǎo shī ，rú rú lvè kě biàn ","Tag":null,"Explanation":null,"English":null,"Sort":9,"Dynasty":"清"},{"Id":5939558,"Sentence":"极目惬幽情，登临遂忘倦。","Rank":0,"PoetryId":null,"Pinyin":"jǐ mù qiè yōu qǐng ，dēng lǐn suǐ wàng juàn ","Tag":null,"Explanation":null,"English":null,"Sort":10,"Dynasty":"清"},{"Id":5939559,"Sentence":"更欲凌绝顶，乘风扪河汉。","Rank":0,"PoetryId":null,"Pinyin":"gēng yù līng jué ding ，chéng fēng mén hé hàn ","Tag":null,"Explanation":null,"English":null,"Sort":11,"Dynasty":"清"}]}