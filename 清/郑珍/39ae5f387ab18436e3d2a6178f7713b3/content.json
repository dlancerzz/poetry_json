{"Id":742117,"Title":"崖堑口","Dynasty":"清","Author":"郑珍","Context":"群崖力弄险，挤天作曲尺。树从开辟青，石积混沌白。一溪中荡齧，闻声俯来黑。孤云带去鸟，飞避不留迹。白日落其内，炎天起寒色。阴沈疑鬼宫，宛转入暗壁。来者自天降，当顶踏我帻。两心各成惊，熟视始定魄。盘盘逶地缝，忽出井口窄。觅路者谁子，此眼真有力。是邦平播前，恍惚难尽识。一朝会平荡，茶盐得通易。山川终古来，恐究沦异域。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"39ae5f387ab18436e3d2a6178f7713b3","Step":0,"Verses":[{"Id":5956131,"Sentence":"群崖力弄险，挤天作曲尺。","Rank":0,"PoetryId":null,"Pinyin":"qún yá lì lòng xiǎn ，ji tiān zuō qū chě ","Tag":null,"Explanation":null,"English":null,"Sort":0,"Dynasty":"清"},{"Id":5956132,"Sentence":"树从开辟青，石积混沌白。","Rank":0,"PoetryId":null,"Pinyin":"shù cóng kāi bì qīng ，dàn jī hún dùn bái ","Tag":null,"Explanation":null,"English":null,"Sort":1,"Dynasty":"清"},{"Id":5956133,"Sentence":"一溪中荡齧，闻声俯来黑。","Rank":0,"PoetryId":null,"Pinyin":"yī xī zhōng dàng niè ，wén shēng fǔ lái hēi ","Tag":null,"Explanation":null,"English":null,"Sort":2,"Dynasty":"清"},{"Id":5956134,"Sentence":"孤云带去鸟，飞避不留迹。","Rank":0,"PoetryId":null,"Pinyin":"gū yún dài qù diǎo ，fēi bì bú lǐu jì ","Tag":null,"Explanation":null,"English":null,"Sort":3,"Dynasty":"清"},{"Id":5956135,"Sentence":"白日落其内，炎天起寒色。","Rank":0,"PoetryId":null,"Pinyin":"bái rì là jī nèi ，yán tiān qi hán sè ","Tag":null,"Explanation":null,"English":null,"Sort":4,"Dynasty":"清"},{"Id":5956136,"Sentence":"阴沈疑鬼宫，宛转入暗壁。","Rank":0,"PoetryId":null,"Pinyin":"yīn shěn yǐ gui gōng ，wǎn zhuǎi rù àn bì ","Tag":null,"Explanation":null,"English":null,"Sort":5,"Dynasty":"清"},{"Id":5956137,"Sentence":"来者自天降，当顶踏我帻。","Rank":0,"PoetryId":null,"Pinyin":"lái zhě zì tiān jiàng ，dāng ding tā wǒ zé ","Tag":null,"Explanation":null,"English":null,"Sort":6,"Dynasty":"清"},{"Id":5956138,"Sentence":"两心各成惊，熟视始定魄。","Rank":0,"PoetryId":null,"Pinyin":"liǎng xīn gě chéng jīng ，shóu shì shi dìng bó ","Tag":null,"Explanation":null,"English":null,"Sort":7,"Dynasty":"清"},{"Id":5956139,"Sentence":"盘盘逶地缝，忽出井口窄。","Rank":0,"PoetryId":null,"Pinyin":"pán pán wēi 地féng ，hū chū jing kǒu zhǎi ","Tag":null,"Explanation":null,"English":null,"Sort":8,"Dynasty":"清"},{"Id":5956140,"Sentence":"觅路者谁子，此眼真有力。","Rank":0,"PoetryId":null,"Pinyin":"mì lù zhě shéi zi ，ci yǎn zhēn yǒu lì ","Tag":null,"Explanation":null,"English":null,"Sort":9,"Dynasty":"清"},{"Id":5956141,"Sentence":"是邦平播前，恍惚难尽识。","Rank":0,"PoetryId":null,"Pinyin":"shì bāng pǐng bō qián ，huǎng hū nán jin shǐ ","Tag":null,"Explanation":null,"English":null,"Sort":10,"Dynasty":"清"},{"Id":5956142,"Sentence":"一朝会平荡，茶盐得通易。","Rank":0,"PoetryId":null,"Pinyin":"yī cháo huì pǐng dàng ，chá yán dé tōng yì ","Tag":null,"Explanation":null,"English":null,"Sort":11,"Dynasty":"清"},{"Id":5956143,"Sentence":"山川终古来，恐究沦异域。","Rank":0,"PoetryId":null,"Pinyin":"shān chuān zhōng gǔ lái ，kǒng jīu lún yì yù ","Tag":null,"Explanation":null,"English":null,"Sort":12,"Dynasty":"清"}]}