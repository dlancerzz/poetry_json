{"Id":751783,"Title":"百字令 题生香馆词稿","Dynasty":"清","Author":"梁德绳","Context":"秋空琴响，是清商清徵，一般凄恻。虽乏钟期山水赏，略辨弦桐燥湿。兰秀空山，珠明午夜，露洁凉蝉翼。眉山未接，满襟芳意先袭。为想结习薰修，浮幢香海，一寸灵心纳。我亦绛河曾梦去，欲访锦机消息。思比云忙，才如花弱，怕被天孙识。新词吟罢，几回惆怅胸臆。","PoertyType":null,"Cipai":"百字令","Status":1,"Rank":0,"Tag":null,"Explanation":null,"First":null,"Guid":"9fc3e752e24a8d92c7c4bdb813fbd1bd","Step":0,"Verses":[{"Id":5991378,"Sentence":"秋空琴响，是清商清徵，一般凄恻。","Rank":0,"PoetryId":null,"Pinyin":"qīu kōng qǐn xiǎng ，shì qīng shāng qīng zhēng ，yī bān qī cè ","Tag":null,"Explanation":null,"English":null,"Sort":0,"Dynasty":"清"},{"Id":5991379,"Sentence":"虽乏钟期山水赏，略辨弦桐燥湿。","Rank":0,"PoetryId":null,"Pinyin":"suī fá zhōng jī shān shui shǎng ，lvè biàn xián tóng zào shī ","Tag":null,"Explanation":null,"English":null,"Sort":1,"Dynasty":"清"},{"Id":5991380,"Sentence":"兰秀空山，珠明午夜，露洁凉蝉翼。","Rank":0,"PoetryId":null,"Pinyin":"lán xìu kōng shān ，zhū mǐng wǔ yè ，lòu jié liáng chán yì ","Tag":null,"Explanation":null,"English":null,"Sort":2,"Dynasty":"清"},{"Id":5991381,"Sentence":"眉山未接，满襟芳意先袭。","Rank":0,"PoetryId":null,"Pinyin":"méi shān wèi jiē ，mǎn jīn fāng yì xiān xǐ ","Tag":null,"Explanation":null,"English":null,"Sort":3,"Dynasty":"清"},{"Id":5991382,"Sentence":"为想结习薰修，浮幢香海，一寸灵心纳。","Rank":0,"PoetryId":null,"Pinyin":"wéi xiǎng jiē xǐ xūn xīu ，fú chuáng xiāng hǎi ，yī cùn lǐng xīn nà ","Tag":null,"Explanation":null,"English":null,"Sort":4,"Dynasty":"清"},{"Id":5991383,"Sentence":"我亦绛河曾梦去，欲访锦机消息。","Rank":0,"PoetryId":null,"Pinyin":"wǒ yì jiàng hé céng mèng qù ，yù fǎng jin jī xiāo xī ","Tag":null,"Explanation":null,"English":null,"Sort":5,"Dynasty":"清"},{"Id":5991384,"Sentence":"思比云忙，才如花弱，怕被天孙识。","Rank":0,"PoetryId":null,"Pinyin":"sāi bi yún máng ，cái rú huā ruò ，pà bèi tiān sūn shǐ ","Tag":null,"Explanation":null,"English":null,"Sort":6,"Dynasty":"清"},{"Id":5991385,"Sentence":"新词吟罢，几回惆怅胸臆。","Rank":0,"PoetryId":null,"Pinyin":"xīn cǐ yǐn bā ，jī huǐ chóu chàng xiōng yì ","Tag":null,"Explanation":null,"English":null,"Sort":7,"Dynasty":"清"}]}