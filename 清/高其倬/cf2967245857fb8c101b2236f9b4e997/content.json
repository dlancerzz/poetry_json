{"Id":731143,"Title":"蓟州新城","Dynasty":"清","Author":"高其倬","Context":"于役季冬月，东入渔阳城。城圮五十载，奉诏新经营。墉堞一云具，筑作工遂停。胡不事宏丽，役物劳皇情。此州实险要，世界方升平。长驭控八极，内地固所轻。昔当明之季，置镇藩神京。高起两重郭，遍征九州丁。城中贮刍粟，城上罗旗旌。蓟门大帅任，郑重属老成。高议百僚会，推毂千人英。且复命丙魏，不啻求韩彭。陛辞涕汍澜，密诏言丁宁。志鸣伊吾剑，意洗鱼海兵。长计一蹉失，塞马仍纵横。连营一日溃，列嶂同时崩。尘来白日匿，烧猛苍天赪。九门戒楼橹，六府严关扃。平安一星火，重比千金琼。传呼达禁闼，夜寝始不惊。外召勤王师，内办迁都行。下诏责专阃，幕府空抢攘。拥兵不敢救，闭壁如聋盲。侦敌已出境，追骑甫及坰。杀人取其元，受赏都堂厅。累累鞍上极，一一田间氓。更奏塞外勋，肯耻城下盟。懦帅肆欺谩，勍敌生门庭。既以杀其躯，患亦贻朝廷。呜呼厉有阶，夫谁滋乱萌。或云右文士，误国由书生。或云吝边饷，饥卒难力争。南史与董狐，百喙同一声。敢独曰不然，奄寺实彗荧。监军专将柄，司礼为阿衡。众贿水输海，百度禾生螟。搒笞杀壮士，罗织戕名卿。刚鲠靡孑遗，媕婀忌忠诚。肯效鸷鸟击，转畏走狗烹。潢池弄兵者，竟射承天闳。缅维开创初，明祖垂家型。内官止四品，洒扫供使令。外事付卿贰，著戒在扆屏。孰畀铁牌毁，坐见九鼎倾。惜哉兴戎首，未正司寇刑。我皇法殷鉴，典制原《六经》。寺人无官阶，置员有定程。衣冠带履外，越者诛窜并。皇皇一王法，万世其勿更。愿献五百字，勒作城隅铭。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"cf2967245857fb8c101b2236f9b4e997","Step":0,"Verses":[{"Id":5487217,"Sentence":"连营一日溃，列嶂同时崩。","Rank":0,"PoetryId":null,"Pinyin":"lián yǐng yī rì huì ，liè zhàng tóng shǐ bēng ","Tag":null,"Explanation":null,"English":null,"Sort":15,"Dynasty":"清"},{"Id":5487228,"Sentence":"更奏塞外勋，肯耻城下盟。","Rank":0,"PoetryId":null,"Pinyin":"gēng zòu sāi wài xūn ，kěn chi chéng xià méng ","Tag":null,"Explanation":null,"English":null,"Sort":26,"Dynasty":"清"},{"Id":5487245,"Sentence":"孰畀铁牌毁，坐见九鼎倾。","Rank":0,"PoetryId":null,"Pinyin":"shú bì tiě pái hui ，zuò jiàn jiu ding qīng ","Tag":null,"Explanation":null,"English":null,"Sort":43,"Dynasty":"清"},{"Id":5487209,"Sentence":"高起两重郭，遍征九州丁。","Rank":0,"PoetryId":null,"Pinyin":"gāo qi liǎng chóng guō ，biàn zhēng jiu zhōu dīng ","Tag":null,"Explanation":null,"English":null,"Sort":7,"Dynasty":"清"},{"Id":5487202,"Sentence":"于役季冬月，东入渔阳城。","Rank":0,"PoetryId":null,"Pinyin":"yú yì jì dōng yuè ，dōng rù yú yáng chéng ","Tag":null,"Explanation":null,"English":null,"Sort":0,"Dynasty":"清"},{"Id":5487203,"Sentence":"城圮五十载，奉诏新经营。","Rank":0,"PoetryId":null,"Pinyin":"chéng pi wǔ shǐ zǎi ，fèng zhào xīn jīng yǐng ","Tag":null,"Explanation":null,"English":null,"Sort":1,"Dynasty":"清"},{"Id":5487204,"Sentence":"墉堞一云具，筑作工遂停。","Rank":0,"PoetryId":null,"Pinyin":"yōng dié yī yún jù ，zhú zuō gōng suǐ tǐng ","Tag":null,"Explanation":null,"English":null,"Sort":2,"Dynasty":"清"},{"Id":5487205,"Sentence":"胡不事宏丽，役物劳皇情。","Rank":0,"PoetryId":null,"Pinyin":"hú bú shì hóng lǐ ，yì wù láo huáng qǐng ","Tag":null,"Explanation":null,"English":null,"Sort":3,"Dynasty":"清"},{"Id":5487206,"Sentence":"此州实险要，世界方升平。","Rank":0,"PoetryId":null,"Pinyin":"ci zhōu shǐ xiǎn yāo ，shì jiè fāng shēng pǐng ","Tag":null,"Explanation":null,"English":null,"Sort":4,"Dynasty":"清"},{"Id":5487207,"Sentence":"长驭控八极，内地固所轻。","Rank":0,"PoetryId":null,"Pinyin":"cháng yù kòng bā jǐ ，nèi 地gù suǒ qīng ","Tag":null,"Explanation":null,"English":null,"Sort":5,"Dynasty":"清"},{"Id":5487208,"Sentence":"昔当明之季，置镇藩神京。","Rank":0,"PoetryId":null,"Pinyin":"xī dāng mǐng zhī jì ，zhì zhēn fān shén jīng ","Tag":null,"Explanation":null,"English":null,"Sort":6,"Dynasty":"清"},{"Id":5487210,"Sentence":"城中贮刍粟，城上罗旗旌。","Rank":0,"PoetryId":null,"Pinyin":"chéng zhōng zhù chú sù ，chéng shǎng luó qǐ jīng ","Tag":null,"Explanation":null,"English":null,"Sort":8,"Dynasty":"清"},{"Id":5487211,"Sentence":"蓟门大帅任，郑重属老成。","Rank":0,"PoetryId":null,"Pinyin":"jì mén dà shuài rén ，zhèng chóng shǔ lǎo chéng ","Tag":null,"Explanation":null,"English":null,"Sort":9,"Dynasty":"清"},{"Id":5487212,"Sentence":"高议百僚会，推毂千人英。","Rank":0,"PoetryId":null,"Pinyin":"gāo yì bǎi liáo huì ，tuī gū qiān rén yīng ","Tag":null,"Explanation":null,"English":null,"Sort":10,"Dynasty":"清"},{"Id":5487213,"Sentence":"且复命丙魏，不啻求韩彭。","Rank":0,"PoetryId":null,"Pinyin":"jū fù mìng bing wèi ，bú chì qǐu hán péng ","Tag":null,"Explanation":null,"English":null,"Sort":11,"Dynasty":"清"},{"Id":5487214,"Sentence":"陛辞涕汍澜，密诏言丁宁。","Rank":0,"PoetryId":null,"Pinyin":"bì cǐ tì huán lán ，mì zhào yán dīng nǐng ","Tag":null,"Explanation":null,"English":null,"Sort":12,"Dynasty":"清"},{"Id":5487215,"Sentence":"志鸣伊吾剑，意洗鱼海兵。","Rank":0,"PoetryId":null,"Pinyin":"zhì mǐng yī wú jiàn ，yì xi yú hǎi bīng ","Tag":null,"Explanation":null,"English":null,"Sort":13,"Dynasty":"清"},{"Id":5487216,"Sentence":"长计一蹉失，塞马仍纵横。","Rank":0,"PoetryId":null,"Pinyin":"cháng jì yī cuō shī ，sāi mǎ réng zòng héng ","Tag":null,"Explanation":null,"English":null,"Sort":14,"Dynasty":"清"},{"Id":5487218,"Sentence":"尘来白日匿，烧猛苍天赪。","Rank":0,"PoetryId":null,"Pinyin":"chén lái bái rì nì ，shāo měng cāng tiān chēng ","Tag":null,"Explanation":null,"English":null,"Sort":16,"Dynasty":"清"},{"Id":5487219,"Sentence":"九门戒楼橹，六府严关扃。","Rank":0,"PoetryId":null,"Pinyin":"jiu mén jiè lóu lǔ ，lìu fǔ yán guān jiōng ","Tag":null,"Explanation":null,"English":null,"Sort":17,"Dynasty":"清"},{"Id":5487220,"Sentence":"平安一星火，重比千金琼。","Rank":0,"PoetryId":null,"Pinyin":"pǐng ān yī xīng huǒ ，chóng bi qiān jīn qióng ","Tag":null,"Explanation":null,"English":null,"Sort":18,"Dynasty":"清"},{"Id":5487221,"Sentence":"传呼达禁闼，夜寝始不惊。","Rank":0,"PoetryId":null,"Pinyin":"chuán hū dá jīn tà ，yè qin shi bú jīng ","Tag":null,"Explanation":null,"English":null,"Sort":19,"Dynasty":"清"},{"Id":5487222,"Sentence":"外召勤王师，内办迁都行。","Rank":0,"PoetryId":null,"Pinyin":"wài shào qǐn wáng shī ，nèi bàn qiān dōu háng ","Tag":null,"Explanation":null,"English":null,"Sort":20,"Dynasty":"清"},{"Id":5487223,"Sentence":"下诏责专阃，幕府空抢攘。","Rank":0,"PoetryId":null,"Pinyin":"xià zhào zé zhuān kǔn ，mù fǔ kōng qiāng rǎng ","Tag":null,"Explanation":null,"English":null,"Sort":21,"Dynasty":"清"},{"Id":5487224,"Sentence":"拥兵不敢救，闭壁如聋盲。","Rank":0,"PoetryId":null,"Pinyin":"yōng bīng bú gǎn jìu ，bì bì rú lóng máng ","Tag":null,"Explanation":null,"English":null,"Sort":22,"Dynasty":"清"},{"Id":5487225,"Sentence":"侦敌已出境，追骑甫及坰。","Rank":0,"PoetryId":null,"Pinyin":"zhēn dǐ yi chū jìng ，zhuī jì fǔ jǐ jiōng ","Tag":null,"Explanation":null,"English":null,"Sort":23,"Dynasty":"清"},{"Id":5487226,"Sentence":"杀人取其元，受赏都堂厅。","Rank":0,"PoetryId":null,"Pinyin":"shā rén qǔ jī yuán ，shòu shǎng dōu táng tīng ","Tag":null,"Explanation":null,"English":null,"Sort":24,"Dynasty":"清"},{"Id":5487227,"Sentence":"累累鞍上极，一一田间氓。","Rank":0,"PoetryId":null,"Pinyin":"léi léi ān shǎng jǐ ，yī yī tián jiān máng ","Tag":null,"Explanation":null,"English":null,"Sort":25,"Dynasty":"清"},{"Id":5487229,"Sentence":"懦帅肆欺谩，勍敌生门庭。","Rank":0,"PoetryId":null,"Pinyin":"nuò shuài sì qī mán ，qǐng dǐ shēng mén tǐng ","Tag":null,"Explanation":null,"English":null,"Sort":27,"Dynasty":"清"},{"Id":5487230,"Sentence":"既以杀其躯，患亦贻朝廷。","Rank":0,"PoetryId":null,"Pinyin":"jì yi shā jī qū ，huàn yì yǐ cháo tǐng ","Tag":null,"Explanation":null,"English":null,"Sort":28,"Dynasty":"清"},{"Id":5487231,"Sentence":"呜呼厉有阶，夫谁滋乱萌。","Rank":0,"PoetryId":null,"Pinyin":"wū hū lì yǒu jiē ，fū shéi zī luàn méng ","Tag":null,"Explanation":null,"English":null,"Sort":29,"Dynasty":"清"},{"Id":5487232,"Sentence":"或云右文士，误国由书生。","Rank":0,"PoetryId":null,"Pinyin":"huò yún yòu wén shì ，wù guó yóu shū shēng ","Tag":null,"Explanation":null,"English":null,"Sort":30,"Dynasty":"清"},{"Id":5487233,"Sentence":"或云吝边饷，饥卒难力争。","Rank":0,"PoetryId":null,"Pinyin":"huò yún lìn biān xiǎng ，jī cù nán lì zhēng ","Tag":null,"Explanation":null,"English":null,"Sort":31,"Dynasty":"清"},{"Id":5487234,"Sentence":"南史与董狐，百喙同一声。","Rank":0,"PoetryId":null,"Pinyin":"nā shi yú dǒng hú ，bǎi huì tóng yī shēng ","Tag":null,"Explanation":null,"English":null,"Sort":32,"Dynasty":"清"},{"Id":5487235,"Sentence":"敢独曰不然，奄寺实彗荧。","Rank":0,"PoetryId":null,"Pinyin":"gǎn dú yuē bú rán ，yǎn sì shǐ huì yǐng ","Tag":null,"Explanation":null,"English":null,"Sort":33,"Dynasty":"清"},{"Id":5487236,"Sentence":"监军专将柄，司礼为阿衡。","Rank":0,"PoetryId":null,"Pinyin":"jiān jūn zhuān jiāng bing ，sī li wéi ā héng ","Tag":null,"Explanation":null,"English":null,"Sort":34,"Dynasty":"清"},{"Id":5487237,"Sentence":"众贿水输海，百度禾生螟。","Rank":0,"PoetryId":null,"Pinyin":"zhòng huì shui shū hǎi ，bǎi dù hé shēng mǐng ","Tag":null,"Explanation":null,"English":null,"Sort":35,"Dynasty":"清"},{"Id":5487238,"Sentence":"搒笞杀壮士，罗织戕名卿。","Rank":0,"PoetryId":null,"Pinyin":"bàng chī shā zhuàng shì ，luó zhī qiāng mǐng qīng ","Tag":null,"Explanation":null,"English":null,"Sort":36,"Dynasty":"清"},{"Id":5487239,"Sentence":"刚鲠靡孑遗，媕婀忌忠诚。","Rank":0,"PoetryId":null,"Pinyin":"gāng gěng mǐ jié wèi ，ān ē jì zhōng chéng ","Tag":null,"Explanation":null,"English":null,"Sort":37,"Dynasty":"清"},{"Id":5487240,"Sentence":"肯效鸷鸟击，转畏走狗烹。","Rank":0,"PoetryId":null,"Pinyin":"kěn xiào zhì diǎo jī ，zhuǎi wèi zǒu gǒu pēng ","Tag":null,"Explanation":null,"English":null,"Sort":38,"Dynasty":"清"},{"Id":5487241,"Sentence":"潢池弄兵者，竟射承天闳。","Rank":0,"PoetryId":null,"Pinyin":"huáng chǐ lòng bīng zhě ，jìng shè chéng tiān hóng ","Tag":null,"Explanation":null,"English":null,"Sort":39,"Dynasty":"清"},{"Id":5487242,"Sentence":"缅维开创初，明祖垂家型。","Rank":0,"PoetryId":null,"Pinyin":"miǎn wéi kāi chuāng chū ，mǐng zǔ chuǐ gū xǐng ","Tag":null,"Explanation":null,"English":null,"Sort":40,"Dynasty":"清"},{"Id":5487243,"Sentence":"内官止四品，洒扫供使令。","Rank":0,"PoetryId":null,"Pinyin":"nèi guān zhi sì pin ，sǎ sǎo gōng shi ling ","Tag":null,"Explanation":null,"English":null,"Sort":41,"Dynasty":"清"},{"Id":5487244,"Sentence":"外事付卿贰，著戒在扆屏。","Rank":0,"PoetryId":null,"Pinyin":"wài shì fù qīng èr ，著jiè zài yi bīng ","Tag":null,"Explanation":null,"English":null,"Sort":42,"Dynasty":"清"},{"Id":5487246,"Sentence":"惜哉兴戎首，未正司寇刑。","Rank":0,"PoetryId":null,"Pinyin":"xī zāi xīng róng shǒu ，wèi zhēng sī kòu xǐng ","Tag":null,"Explanation":null,"English":null,"Sort":44,"Dynasty":"清"},{"Id":5487247,"Sentence":"我皇法殷鉴，典制原《六经》。","Rank":0,"PoetryId":null,"Pinyin":"wǒ huáng fǎ yān jiàn ，diǎn zhì yuán 《lìu jīng 》","Tag":null,"Explanation":null,"English":null,"Sort":45,"Dynasty":"清"},{"Id":5487248,"Sentence":"寺人无官阶，置员有定程。","Rank":0,"PoetryId":null,"Pinyin":"sì rén mó guān jiē ，zhì yuán yǒu dìng chéng ","Tag":null,"Explanation":null,"English":null,"Sort":46,"Dynasty":"清"},{"Id":5487249,"Sentence":"衣冠带履外，越者诛窜并。","Rank":0,"PoetryId":null,"Pinyin":"yī guān dài lǚ wài ，yuè zhě zhū cuàn bīng ","Tag":null,"Explanation":null,"English":null,"Sort":47,"Dynasty":"清"},{"Id":5487250,"Sentence":"皇皇一王法，万世其勿更。","Rank":0,"PoetryId":null,"Pinyin":"huáng huáng yī wáng fǎ ，mò shì jī wù gēng ","Tag":null,"Explanation":null,"English":null,"Sort":48,"Dynasty":"清"},{"Id":5487251,"Sentence":"愿献五百字，勒作城隅铭。","Rank":0,"PoetryId":null,"Pinyin":"yuàn suō wǔ bǎi zì ，lè zuō chéng yú mǐng ","Tag":null,"Explanation":null,"English":null,"Sort":49,"Dynasty":"清"}]}