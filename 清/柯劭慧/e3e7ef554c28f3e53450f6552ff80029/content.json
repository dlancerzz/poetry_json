{"Id":749661,"Title":"拟古 其二","Dynasty":"清","Author":"柯劭慧","Context":"女萝本微薄，得依松柏枝。繁英何蕊蕊，密叶以萋萋。朝蒙庆云惠，夕被渥露滋。哀此小草心，自谓终不移。阴阳有变化，祸福自相基。凄寒变春旭，杲日忽阴霾。朔风振林莽，乔木难独持。松柏既摧败，女萝亦离披。流潦凋翠采，春日委青荑。薄祜由天启，知命复何疑。感此聊自慰，同归亮有期。森森千尺松，停停自偃盖。陵谷有变迁，此木独不改。既负栋梁材，岂辞剪与败。谁知岁寒姿，未足美人睐。兰蕙吐异香，云霞焕奇采。回首语寒松，持节将焉待。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e3e7ef554c28f3e53450f6552ff80029","Step":0,"Verses":[{"Id":5524354,"Sentence":"女萝本微薄，得依松柏枝。","Rank":0,"PoetryId":null,"Pinyin":"nǚ luó běn wēi báo ，dé yī sōng bǎi zhī ","Tag":null,"Explanation":null,"English":null,"Sort":0,"Dynasty":"清"},{"Id":5524355,"Sentence":"繁英何蕊蕊，密叶以萋萋。","Rank":0,"PoetryId":null,"Pinyin":"fán yīng hé rui rui ，mì xié yi qī qī ","Tag":null,"Explanation":null,"English":null,"Sort":1,"Dynasty":"清"},{"Id":5524356,"Sentence":"朝蒙庆云惠，夕被渥露滋。","Rank":0,"PoetryId":null,"Pinyin":"cháo mēng qìng yún huì ，xī bèi wò lòu zī ","Tag":null,"Explanation":null,"English":null,"Sort":2,"Dynasty":"清"},{"Id":5524357,"Sentence":"哀此小草心，自谓终不移。","Rank":0,"PoetryId":null,"Pinyin":"āi ci xiǎo cǎo xīn ，zì wèi zhōng bú yǐ ","Tag":null,"Explanation":null,"English":null,"Sort":3,"Dynasty":"清"},{"Id":5524358,"Sentence":"阴阳有变化，祸福自相基。","Rank":0,"PoetryId":null,"Pinyin":"yīn yáng yǒu biàn huā ，huò fú zì xiāng jī ","Tag":null,"Explanation":null,"English":null,"Sort":4,"Dynasty":"清"},{"Id":5524359,"Sentence":"凄寒变春旭，杲日忽阴霾。","Rank":0,"PoetryId":null,"Pinyin":"qī hán biàn chūn xù ，gǎo rì hū yīn mái ","Tag":null,"Explanation":null,"English":null,"Sort":5,"Dynasty":"清"},{"Id":5524360,"Sentence":"朔风振林莽，乔木难独持。","Rank":0,"PoetryId":null,"Pinyin":"shuò fēng zhèn lǐn mǎng ，qiáo mù nán dú chǐ ","Tag":null,"Explanation":null,"English":null,"Sort":6,"Dynasty":"清"},{"Id":5524361,"Sentence":"松柏既摧败，女萝亦离披。","Rank":0,"PoetryId":null,"Pinyin":"sōng bǎi jì cuī bài ，nǚ luó yì lǐ pī ","Tag":null,"Explanation":null,"English":null,"Sort":7,"Dynasty":"清"},{"Id":5524362,"Sentence":"流潦凋翠采，春日委青荑。","Rank":0,"PoetryId":null,"Pinyin":"lǐu lǎo diāo cuì cǎi ，chūn rì wēi qīng tǐ ","Tag":null,"Explanation":null,"English":null,"Sort":8,"Dynasty":"清"},{"Id":5524363,"Sentence":"薄祜由天启，知命复何疑。","Rank":0,"PoetryId":null,"Pinyin":"báo hù yóu tiān qi ，zhī mìng fù hé yǐ ","Tag":null,"Explanation":null,"English":null,"Sort":9,"Dynasty":"清"},{"Id":5524364,"Sentence":"感此聊自慰，同归亮有期。","Rank":0,"PoetryId":null,"Pinyin":"gǎn ci liáo zì wèi ，tóng guī liàng yǒu jī ","Tag":null,"Explanation":null,"English":null,"Sort":10,"Dynasty":"清"},{"Id":5524365,"Sentence":"森森千尺松，停停自偃盖。","Rank":0,"PoetryId":null,"Pinyin":"sēn sēn qiān chě sōng ，tǐng tǐng zì yǎn gài ","Tag":null,"Explanation":null,"English":null,"Sort":11,"Dynasty":"清"},{"Id":5524366,"Sentence":"陵谷有变迁，此木独不改。","Rank":0,"PoetryId":null,"Pinyin":"lǐng gǔ yǒu biàn qiān ，ci mù dú bú gǎi ","Tag":null,"Explanation":null,"English":null,"Sort":12,"Dynasty":"清"},{"Id":5524367,"Sentence":"既负栋梁材，岂辞剪与败。","Rank":0,"PoetryId":null,"Pinyin":"jì fù dòng liáng cái ，qi cǐ jiǎn yú bài ","Tag":null,"Explanation":null,"English":null,"Sort":13,"Dynasty":"清"},{"Id":5524368,"Sentence":"谁知岁寒姿，未足美人睐。","Rank":0,"PoetryId":null,"Pinyin":"shéi zhī suì hán zī ，wèi zú měi rén lài ","Tag":null,"Explanation":null,"English":null,"Sort":14,"Dynasty":"清"},{"Id":5524369,"Sentence":"兰蕙吐异香，云霞焕奇采。","Rank":0,"PoetryId":null,"Pinyin":"lán huì tǔ yì xiāng ，yún xiá huàn jī cǎi ","Tag":null,"Explanation":null,"English":null,"Sort":15,"Dynasty":"清"},{"Id":5524370,"Sentence":"回首语寒松，持节将焉待。","Rank":0,"PoetryId":null,"Pinyin":"huǐ shǒu yǔ hán sōng ，chǐ jiē jiāng yān dāi ","Tag":null,"Explanation":null,"English":null,"Sort":16,"Dynasty":"清"}]}