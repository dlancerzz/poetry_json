{"Id":733831,"Title":"药王庙蟠松","Dynasty":"清","Author":"祝维诰","Context":"入门忽怪天色暮，白日黯黮沈僧寮。仰头乃见松屈曲，落阴积翠森萧萧。石穴斜穿走孤干，檐牙低拂蟠深条。千年蛟螭斗窟宅，拿攫云雨长空摇。小者支撑大腾起，倔强不让相争超。之而鳞甲挟飞动，夜静惊避独足魈。春来霹雳疑变化，波涛漰湱吹旋飙。世间崖壑多大木，往往百丈凌丹霄。此松奇绝不上竦，元气回复屯山椒。偃蹇别具造物意，束缚岂由人力剽。托根得地荷神圣，轩农酿化阴阳调。斧斤摧折幸可免，霜雪饱经常不凋。引鸾巢鹤导仙驾，碧幢华盖来钧韶。应有芝苓结精液，安得采斸餐灵苗。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"af919aa435109da4d55e6dc6189555de","Step":0,"Verses":[{"Id":5931811,"Sentence":"入门忽怪天色暮，白日黯黮沈僧寮。","Rank":0,"PoetryId":null,"Pinyin":"rù mén hū guài tiān sè mù ，bái rì àn dǎn shěn sēng liáo ","Tag":null,"Explanation":null,"English":null,"Sort":0,"Dynasty":"清"},{"Id":5931812,"Sentence":"仰头乃见松屈曲，落阴积翠森萧萧。","Rank":0,"PoetryId":null,"Pinyin":"yǎng tóu nǎi jiàn sōng qū qū ，là yīn jī cuì sēn xiāo xiāo ","Tag":null,"Explanation":null,"English":null,"Sort":1,"Dynasty":"清"},{"Id":5931813,"Sentence":"石穴斜穿走孤干，檐牙低拂蟠深条。","Rank":0,"PoetryId":null,"Pinyin":"dàn xué xié chuān zǒu gū gān ，yán yá dī bì pán shēn tiáo ","Tag":null,"Explanation":null,"English":null,"Sort":2,"Dynasty":"清"},{"Id":5931814,"Sentence":"千年蛟螭斗窟宅，拿攫云雨长空摇。","Rank":0,"PoetryId":null,"Pinyin":"qiān nián jiāo chī dǒu kū zhái ，ná jué yún yǔ cháng kōng yáo ","Tag":null,"Explanation":null,"English":null,"Sort":3,"Dynasty":"清"},{"Id":5931815,"Sentence":"小者支撑大腾起，倔强不让相争超。","Rank":0,"PoetryId":null,"Pinyin":"xiǎo zhě zhī chēng dà tēng qi ，jué jiàng bú ràng xiāng zhēng chāo ","Tag":null,"Explanation":null,"English":null,"Sort":4,"Dynasty":"清"},{"Id":5931816,"Sentence":"之而鳞甲挟飞动，夜静惊避独足魈。","Rank":0,"PoetryId":null,"Pinyin":"zhī ér lǐn jiǎ jiā fēi dòng ，yè jìng jīng bì dú zú xiāo ","Tag":null,"Explanation":null,"English":null,"Sort":5,"Dynasty":"清"},{"Id":5931817,"Sentence":"春来霹雳疑变化，波涛漰湱吹旋飙。","Rank":0,"PoetryId":null,"Pinyin":"chūn lái pī lì yǐ biàn huā ，bō tāo pēng huò chuī xuán biāo ","Tag":null,"Explanation":null,"English":null,"Sort":6,"Dynasty":"清"},{"Id":5931818,"Sentence":"世间崖壑多大木，往往百丈凌丹霄。","Rank":0,"PoetryId":null,"Pinyin":"shì jiān yá hè duō dà mù ，wǎng wǎng bǎi zhàng līng dān xiāo ","Tag":null,"Explanation":null,"English":null,"Sort":7,"Dynasty":"清"},{"Id":5931819,"Sentence":"此松奇绝不上竦，元气回复屯山椒。","Rank":0,"PoetryId":null,"Pinyin":"ci sōng jī jué bú shǎng sǒng ，yuán qì huǐ fù tún shān jiāo ","Tag":null,"Explanation":null,"English":null,"Sort":8,"Dynasty":"清"},{"Id":5931820,"Sentence":"偃蹇别具造物意，束缚岂由人力剽。","Rank":0,"PoetryId":null,"Pinyin":"yǎn jiǎn bié jù zào wù yì ，shù fù qi yóu rén lì piāo ","Tag":null,"Explanation":null,"English":null,"Sort":9,"Dynasty":"清"},{"Id":5931821,"Sentence":"托根得地荷神圣，轩农酿化阴阳调。","Rank":0,"PoetryId":null,"Pinyin":"tuō gēn dé 地hé shén shèng ，xuān nóng niáng huā yīn yáng diào ","Tag":null,"Explanation":null,"English":null,"Sort":10,"Dynasty":"清"},{"Id":5931822,"Sentence":"斧斤摧折幸可免，霜雪饱经常不凋。","Rank":0,"PoetryId":null,"Pinyin":"fǔ jīn cuī shé xìng kě miǎn ，shuāng xuě bǎo jīng cháng bú diāo ","Tag":null,"Explanation":null,"English":null,"Sort":11,"Dynasty":"清"},{"Id":5931823,"Sentence":"引鸾巢鹤导仙驾，碧幢华盖来钧韶。","Rank":0,"PoetryId":null,"Pinyin":"yin luán cháo hè dǎo xiān jià ，bì chuáng huā gài lái jūn sháo ","Tag":null,"Explanation":null,"English":null,"Sort":12,"Dynasty":"清"},{"Id":5931824,"Sentence":"应有芝苓结精液，安得采斸餐灵苗。","Rank":0,"PoetryId":null,"Pinyin":"yīng yǒu zhī lǐng jiē jīng yè ，ān dé cǎi zhú cān lǐng miáo ","Tag":null,"Explanation":null,"English":null,"Sort":13,"Dynasty":"清"}]}