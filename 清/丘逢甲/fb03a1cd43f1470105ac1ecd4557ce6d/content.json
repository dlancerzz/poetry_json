{"Id":805501,"Title":"澳门杂诗","Dynasty":"清","Author":"丘逢甲","Context":"五百年中局屡新，两朝柔远畅皇仁。自颁一纸蠲租诏，坐看江山换主人。遮天妙手蹙舆图，误尽苍生一字租。前代名臣先铸错，莫将割地怨庸奴。不是花门也自留，中朝全盛有人忧。当时但笑书生见，非策方今信鹿洲。大西洋国竞惊奇，前代文人易受欺。一笑于今不相称，可怜穷已似波斯。冶叶倡条编茁芽，双瞳剪水髻堆鸦。春风吹化华夷界，真见葡萄属汉家。两园新旧傍山开，花下轻车走若雷。逢著人天安息日，亚当亲挟夏娃来。天主堂高十字支，筑从新教未行时。嵌空万石玲珑甚，独少流传景教碑。谁从异代纪倭氛，曾比欧西早驻军。犹有蜻蛉洲上客，残坊剔藓读和文。白鸽巢高万木苍，沙梨兜拥水云凉。炎天倾尽麻姑酒，选石来谈海种桑。四山高拱炮台尊，海气空濛晚角喧。落落老兵扶醉去，斜阳一抹望霞村。覆路榕阴接海堤，望洋东转望洋西。马蛟石上看潮立，十万军声战水犀。谁报凶酋发冢冤，宝刀饮血月黄昏。要携十斛葡萄酒，来酹秋原壮士魂。楼台金碧拥南环，灯火千门夜不关。满地烟花春似海，三更人立磨盘山。银牌高署市门东，百万居然一掷中。谁向风尘劳物色？博徒从古有英雄。仙洞云封万竹深，隔江胜地负登临。倚楼幻作蓬瀛想，一角青洲出海心。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"fb03a1cd43f1470105ac1ecd4557ce6d","Step":0,"Verses":[{"Id":5637425,"Sentence":"犹有蜻蛉洲上客，残坊剔藓读和文。","Rank":0,"PoetryId":null,"Pinyin":"yóu yǒu qīng lǐng zhōu shǎng kè ，cán fāng tī xiǎn dòu hé wén ","Tag":null,"Explanation":null,"English":null,"Sort":15,"Dynasty":"清"},{"Id":5637429,"Sentence":"落落老兵扶醉去，斜阳一抹望霞村。","Rank":0,"PoetryId":null,"Pinyin":"là là lǎo bīng fú zuì qù ，xié yáng yī mā wàng xiá cūn ","Tag":null,"Explanation":null,"English":null,"Sort":19,"Dynasty":"清"},{"Id":5637410,"Sentence":"五百年中局屡新，两朝柔远畅皇仁。","Rank":0,"PoetryId":null,"Pinyin":"wǔ bǎi nián zhōng jú lǚ xīn ，liǎng cháo róu yuǎn chàng huáng rén ","Tag":null,"Explanation":null,"English":null,"Sort":0,"Dynasty":"清"},{"Id":5637411,"Sentence":"自颁一纸蠲租诏，坐看江山换主人。","Rank":0,"PoetryId":null,"Pinyin":"zì bān yī zhi juān zū zhào ，zuò kān jiāng shān huàn zhǔ rén ","Tag":null,"Explanation":null,"English":null,"Sort":1,"Dynasty":"清"},{"Id":5637412,"Sentence":"遮天妙手蹙舆图，误尽苍生一字租。","Rank":0,"PoetryId":null,"Pinyin":"zhē tiān miào shǒu cù yú tú ，wù jin cāng shēng yī zì zū ","Tag":null,"Explanation":null,"English":null,"Sort":2,"Dynasty":"清"},{"Id":5637413,"Sentence":"前代名臣先铸错，莫将割地怨庸奴。","Rank":0,"PoetryId":null,"Pinyin":"qián dài mǐng chén xiān zhù cuò ，mò jiāng gē 地yuàn yōng nú ","Tag":null,"Explanation":null,"English":null,"Sort":3,"Dynasty":"清"},{"Id":5637414,"Sentence":"不是花门也自留，中朝全盛有人忧。","Rank":0,"PoetryId":null,"Pinyin":"bú shì huā mén yě zì lǐu ，zhōng cháo quán chéng yǒu rén yōu ","Tag":null,"Explanation":null,"English":null,"Sort":4,"Dynasty":"清"},{"Id":5637415,"Sentence":"当时但笑书生见，非策方今信鹿洲。","Rank":0,"PoetryId":null,"Pinyin":"dāng shǐ dàn xiào shū shēng jiàn ，fēi cè fāng jīn xìn lù zhōu ","Tag":null,"Explanation":null,"English":null,"Sort":5,"Dynasty":"清"},{"Id":5637416,"Sentence":"大西洋国竞惊奇，前代文人易受欺。","Rank":0,"PoetryId":null,"Pinyin":"dà xī xiáng guó jìng jīng jī ，qián dài wén rén yì shòu qī ","Tag":null,"Explanation":null,"English":null,"Sort":6,"Dynasty":"清"},{"Id":5637417,"Sentence":"一笑于今不相称，可怜穷已似波斯。","Rank":0,"PoetryId":null,"Pinyin":"yī xiào yú jīn bú xiāng chèn ，kě lián qióng yi shì bō sī ","Tag":null,"Explanation":null,"English":null,"Sort":7,"Dynasty":"清"},{"Id":5637418,"Sentence":"冶叶倡条编茁芽，双瞳剪水髻堆鸦。","Rank":0,"PoetryId":null,"Pinyin":"yě xié chàng tiáo biān zhuó yá ，shuāng tóng jiǎn shui jì duī yā ","Tag":null,"Explanation":null,"English":null,"Sort":8,"Dynasty":"清"},{"Id":5637419,"Sentence":"春风吹化华夷界，真见葡萄属汉家。","Rank":0,"PoetryId":null,"Pinyin":"chūn fēng chuī huā huā yǐ jiè ，zhēn jiàn pú táo shǔ hàn gū ","Tag":null,"Explanation":null,"English":null,"Sort":9,"Dynasty":"清"},{"Id":5637420,"Sentence":"两园新旧傍山开，花下轻车走若雷。","Rank":0,"PoetryId":null,"Pinyin":"liǎng yuán xīn jìu bàng shān kāi ，huā xià qīng chē zǒu rě léi ","Tag":null,"Explanation":null,"English":null,"Sort":10,"Dynasty":"清"},{"Id":5637421,"Sentence":"逢著人天安息日，亚当亲挟夏娃来。","Rank":0,"PoetryId":null,"Pinyin":"féng 著rén tiān ān xī rì ，yà dāng qīn jiā xià wá lái ","Tag":null,"Explanation":null,"English":null,"Sort":11,"Dynasty":"清"},{"Id":5637422,"Sentence":"天主堂高十字支，筑从新教未行时。","Rank":0,"PoetryId":null,"Pinyin":"tiān zhǔ táng gāo shǐ zì zhī ，zhú cóng xīn jiāo wèi háng shǐ ","Tag":null,"Explanation":null,"English":null,"Sort":12,"Dynasty":"清"},{"Id":5637423,"Sentence":"嵌空万石玲珑甚，独少流传景教碑。","Rank":0,"PoetryId":null,"Pinyin":"qiàn kōng mò dàn lǐng lóng shén ，dú shǎo lǐu chuán jing jiāo bēi ","Tag":null,"Explanation":null,"English":null,"Sort":13,"Dynasty":"清"},{"Id":5637424,"Sentence":"谁从异代纪倭氛，曾比欧西早驻军。","Rank":0,"PoetryId":null,"Pinyin":"shéi cóng yì dài ji wō fēn ，céng bi ōu xī zǎo zhù jūn ","Tag":null,"Explanation":null,"English":null,"Sort":14,"Dynasty":"清"},{"Id":5637426,"Sentence":"白鸽巢高万木苍，沙梨兜拥水云凉。","Rank":0,"PoetryId":null,"Pinyin":"bái gē cháo gāo mò mù cāng ，shā lǐ dōu yōng shui yún liáng ","Tag":null,"Explanation":null,"English":null,"Sort":16,"Dynasty":"清"},{"Id":5637427,"Sentence":"炎天倾尽麻姑酒，选石来谈海种桑。","Rank":0,"PoetryId":null,"Pinyin":"yán tiān qīng jin mā gū jiu ，shuā dàn lái tán hǎi chóng sāng ","Tag":null,"Explanation":null,"English":null,"Sort":17,"Dynasty":"清"},{"Id":5637428,"Sentence":"四山高拱炮台尊，海气空濛晚角喧。","Rank":0,"PoetryId":null,"Pinyin":"sì shān gāo gǒng bāo tāi zūn ，hǎi qì kōng mēng wǎn jiǎo xuān ","Tag":null,"Explanation":null,"English":null,"Sort":18,"Dynasty":"清"},{"Id":5637430,"Sentence":"覆路榕阴接海堤，望洋东转望洋西。","Rank":0,"PoetryId":null,"Pinyin":"fù lù róng yīn jiē hǎi dī ，wàng xiáng dōng zhuǎi wàng xiáng xī ","Tag":null,"Explanation":null,"English":null,"Sort":20,"Dynasty":"清"},{"Id":5637431,"Sentence":"马蛟石上看潮立，十万军声战水犀。","Rank":0,"PoetryId":null,"Pinyin":"mǎ jiāo dàn shǎng kān cháo lì ，shǐ mò jūn shēng zhàn shui xī ","Tag":null,"Explanation":null,"English":null,"Sort":21,"Dynasty":"清"},{"Id":5637432,"Sentence":"谁报凶酋发冢冤，宝刀饮血月黄昏。","Rank":0,"PoetryId":null,"Pinyin":"shéi bào xiōng qǐu fā zhǒng yuān ，bǎo dāo yin xiě yuè huáng hūn ","Tag":null,"Explanation":null,"English":null,"Sort":22,"Dynasty":"清"},{"Id":5637433,"Sentence":"要携十斛葡萄酒，来酹秋原壮士魂。","Rank":0,"PoetryId":null,"Pinyin":"yāo xié shǐ hú pú táo jiu ，lái lèi qīu yuán zhuàng shì hún ","Tag":null,"Explanation":null,"English":null,"Sort":23,"Dynasty":"清"},{"Id":5637434,"Sentence":"楼台金碧拥南环，灯火千门夜不关。","Rank":0,"PoetryId":null,"Pinyin":"lóu tāi jīn bì yōng nā huán ，dēng huǒ qiān mén yè bú guān ","Tag":null,"Explanation":null,"English":null,"Sort":24,"Dynasty":"清"},{"Id":5637435,"Sentence":"满地烟花春似海，三更人立磨盘山。","Rank":0,"PoetryId":null,"Pinyin":"mǎn 地yān huā chūn shì hǎi ，sān gēng rén lì mó pán shān ","Tag":null,"Explanation":null,"English":null,"Sort":25,"Dynasty":"清"},{"Id":5637436,"Sentence":"银牌高署市门东，百万居然一掷中。","Rank":0,"PoetryId":null,"Pinyin":"yǐn pái gāo shǔ shì mén dōng ，bǎi mò jū rán yī zhì zhōng ","Tag":null,"Explanation":null,"English":null,"Sort":26,"Dynasty":"清"},{"Id":5637437,"Sentence":"谁向风尘劳物色？","Rank":0,"PoetryId":null,"Pinyin":"shéi xiàng fēng chén láo wù sè ","Tag":null,"Explanation":null,"English":null,"Sort":27,"Dynasty":"清"},{"Id":5637438,"Sentence":"博徒从古有英雄。","Rank":0,"PoetryId":null,"Pinyin":"bó tú cóng gǔ yǒu yīng xióng ","Tag":null,"Explanation":null,"English":null,"Sort":28,"Dynasty":"清"},{"Id":5637439,"Sentence":"仙洞云封万竹深，隔江胜地负登临。","Rank":0,"PoetryId":null,"Pinyin":"xiān dòng yún fēng mò zhú shēn ，gé jiāng shēng 地fù dēng lǐn ","Tag":null,"Explanation":null,"English":null,"Sort":29,"Dynasty":"清"},{"Id":5637440,"Sentence":"倚楼幻作蓬瀛想，一角青洲出海心。","Rank":0,"PoetryId":null,"Pinyin":"yi lóu huàn zuō péng yǐng xiǎng ，yī jiǎo qīng zhōu chū hǎi xīn ","Tag":null,"Explanation":null,"English":null,"Sort":30,"Dynasty":"清"}]}