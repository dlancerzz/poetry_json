{"Id":754586,"Title":"游罗浮 其十九","Dynasty":"清","Author":"丘逢甲","Context":"我访朱灵芝，亦访华子期。天扃与地钥，典守麾龙螭。稚川作四庵，芝房息我疲。诸仙各坛洞，一一贡我奇。历叩女仙居，白石开岩扉。仙已不我绁，佛岂能我羁。遂登华首台，花雨何霏霏？五百阿罗汉，云际咸低眉。草没阿育塔，苔荒阿耨池。遂饮卓锡泉，笑尔头陀师。乾坤正倾侧，释道皆中衰。我虽不讲学，亦拜四贤祠。救世仗吾儒，儒言亦卑卑。妖氛海上来，天戈无能麾。神州若不保，何况山一隅？此山可避世，斯言恐吾欺。且作十日留，赋我罗浮诗。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4bcbb0db4522644a62f95d1b85d4e4c8","Step":0,"Verses":[{"Id":5851588,"Sentence":"我访朱灵芝，亦访华子期。","Rank":0,"PoetryId":null,"Pinyin":"wǒ fǎng zhū lǐng zhī ，yì fǎng huā zi jī ","Tag":null,"Explanation":null,"English":null,"Sort":0,"Dynasty":"清"},{"Id":5851589,"Sentence":"天扃与地钥，典守麾龙螭。","Rank":0,"PoetryId":null,"Pinyin":"tiān jiōng yú 地yào ，diǎn shǒu huī lóng chī ","Tag":null,"Explanation":null,"English":null,"Sort":1,"Dynasty":"清"},{"Id":5851590,"Sentence":"稚川作四庵，芝房息我疲。","Rank":0,"PoetryId":null,"Pinyin":"zhì chuān zuō sì ān ，zhī fáng xī wǒ pǐ ","Tag":null,"Explanation":null,"English":null,"Sort":2,"Dynasty":"清"},{"Id":5851591,"Sentence":"诸仙各坛洞，一一贡我奇。","Rank":0,"PoetryId":null,"Pinyin":"zhū xiān gě tán dòng ，yī yī gòng wǒ jī ","Tag":null,"Explanation":null,"English":null,"Sort":3,"Dynasty":"清"},{"Id":5851592,"Sentence":"历叩女仙居，白石开岩扉。","Rank":0,"PoetryId":null,"Pinyin":"lì kòu nǚ xiān jū ，bái dàn kāi yán fēi ","Tag":null,"Explanation":null,"English":null,"Sort":4,"Dynasty":"清"},{"Id":5851593,"Sentence":"仙已不我绁，佛岂能我羁。","Rank":0,"PoetryId":null,"Pinyin":"xiān yi bú wǒ xiè ，fó qi néng wǒ jī ","Tag":null,"Explanation":null,"English":null,"Sort":5,"Dynasty":"清"},{"Id":5851594,"Sentence":"遂登华首台，花雨何霏霏？","Rank":0,"PoetryId":null,"Pinyin":"suǐ dēng huā shǒu tāi ，huā yǔ hé fēi fēi ","Tag":null,"Explanation":null,"English":null,"Sort":6,"Dynasty":"清"},{"Id":5851595,"Sentence":"五百阿罗汉，云际咸低眉。","Rank":0,"PoetryId":null,"Pinyin":"wǔ bǎi ā luó hàn ，yún jì xián dī méi ","Tag":null,"Explanation":null,"English":null,"Sort":7,"Dynasty":"清"},{"Id":5851596,"Sentence":"草没阿育塔，苔荒阿耨池。","Rank":0,"PoetryId":null,"Pinyin":"cǎo méi ā yō 塔，tāi huāng ā 耨chǐ ","Tag":null,"Explanation":null,"English":null,"Sort":8,"Dynasty":"清"},{"Id":5851597,"Sentence":"遂饮卓锡泉，笑尔头陀师。","Rank":0,"PoetryId":null,"Pinyin":"suǐ yin zhuó xī quán ，xiào ěr tóu tuó shī ","Tag":null,"Explanation":null,"English":null,"Sort":9,"Dynasty":"清"},{"Id":5851598,"Sentence":"乾坤正倾侧，释道皆中衰。","Rank":0,"PoetryId":null,"Pinyin":"gān kūn zhēng qīng cè ，shì dāo jiē zhōng cuī ","Tag":null,"Explanation":null,"English":null,"Sort":10,"Dynasty":"清"},{"Id":5851599,"Sentence":"我虽不讲学，亦拜四贤祠。","Rank":0,"PoetryId":null,"Pinyin":"wǒ suī bú jiǎng xué ，yì bài sì xián cǐ ","Tag":null,"Explanation":null,"English":null,"Sort":11,"Dynasty":"清"},{"Id":5851600,"Sentence":"救世仗吾儒，儒言亦卑卑。","Rank":0,"PoetryId":null,"Pinyin":"jìu shì zhàng wú rú ，rú yán yì bēi bēi ","Tag":null,"Explanation":null,"English":null,"Sort":12,"Dynasty":"清"},{"Id":5851601,"Sentence":"妖氛海上来，天戈无能麾。","Rank":0,"PoetryId":null,"Pinyin":"yāo fēn hǎi shǎng lái ，tiān gē mó néng huī ","Tag":null,"Explanation":null,"English":null,"Sort":13,"Dynasty":"清"},{"Id":5851602,"Sentence":"神州若不保，何况山一隅？","Rank":0,"PoetryId":null,"Pinyin":"shén zhōu rě bú bǎo ，hé kuàng shān yī yú ","Tag":null,"Explanation":null,"English":null,"Sort":14,"Dynasty":"清"},{"Id":5851603,"Sentence":"此山可避世，斯言恐吾欺。","Rank":0,"PoetryId":null,"Pinyin":"ci shān kě bì shì ，sī yán kǒng wú qī ","Tag":null,"Explanation":null,"English":null,"Sort":15,"Dynasty":"清"},{"Id":5851604,"Sentence":"且作十日留，赋我罗浮诗。","Rank":0,"PoetryId":null,"Pinyin":"jū zuō shǐ rì lǐu ，fù wǒ luó fú shī ","Tag":null,"Explanation":null,"English":null,"Sort":16,"Dynasty":"清"}]}