{"Id":805343,"Title":"村居书感，次崧甫韵","Dynasty":"清","Author":"丘逢甲","Context":"寥落田园隔虏尘，买山聊此息劳人。昔贤原少閒忧乐，吾道何曾绌贱贫？入传且栽元亮柳，行歌肯负买臣薪？补天填海都无益，空洒东风泪满巾。乾坤苍莽正风尘，力挽狂澜仗要人。岂有桃源堪避世，不妨蔬水且安贫。天阊辽阻愁呵壁，时局艰危痛厝薪。祗恐南阳难稳卧，中原戎马待纶巾。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"7d52313507676b83fe033ae21d9d2a28","Step":0,"Verses":[{"Id":5635562,"Sentence":"寥落田园隔虏尘，买山聊此息劳人。","Rank":0,"PoetryId":null,"Pinyin":"liáo là tián yuán gé lǔ chén ，mǎi shān liáo ci xī láo rén ","Tag":null,"Explanation":null,"English":null,"Sort":0,"Dynasty":"清"},{"Id":5635563,"Sentence":"昔贤原少閒忧乐，吾道何曾绌贱贫？","Rank":0,"PoetryId":null,"Pinyin":"xī xián yuán shǎo jiān yōu lè ，wú dāo hé céng chù jiàn pǐn ","Tag":null,"Explanation":null,"English":null,"Sort":1,"Dynasty":"清"},{"Id":5635564,"Sentence":"入传且栽元亮柳，行歌肯负买臣薪？","Rank":0,"PoetryId":null,"Pinyin":"rù chuán jū zāi yuán liàng liu ，háng gē kěn fù mǎi chén xīn ","Tag":null,"Explanation":null,"English":null,"Sort":2,"Dynasty":"清"},{"Id":5635565,"Sentence":"补天填海都无益，空洒东风泪满巾。","Rank":0,"PoetryId":null,"Pinyin":"bǔ tiān tián hǎi dōu mó yì ，kōng sǎ dōng fēng lèi mǎn jīn ","Tag":null,"Explanation":null,"English":null,"Sort":3,"Dynasty":"清"},{"Id":5635566,"Sentence":"乾坤苍莽正风尘，力挽狂澜仗要人。","Rank":0,"PoetryId":null,"Pinyin":"gān kūn cāng mǎng zhēng fēng chén ，lì wǎn kuáng lán zhàng yāo rén ","Tag":null,"Explanation":null,"English":null,"Sort":4,"Dynasty":"清"},{"Id":5635567,"Sentence":"岂有桃源堪避世，不妨蔬水且安贫。","Rank":0,"PoetryId":null,"Pinyin":"qi yǒu táo yuán kān bì shì ，bú fāng shū shui jū ān pǐn ","Tag":null,"Explanation":null,"English":null,"Sort":5,"Dynasty":"清"},{"Id":5635568,"Sentence":"天阊辽阻愁呵壁，时局艰危痛厝薪。","Rank":0,"PoetryId":null,"Pinyin":"tiān chāng liáo zǔ chóu ā bì ，shǐ jú jiān wēi tòng cuò xīn ","Tag":null,"Explanation":null,"English":null,"Sort":6,"Dynasty":"清"},{"Id":5635569,"Sentence":"祗恐南阳难稳卧，中原戎马待纶巾。","Rank":0,"PoetryId":null,"Pinyin":"zhī kǒng nā yáng nán wěn wò ，zhōng yuán róng mǎ dāi guān jīn ","Tag":null,"Explanation":null,"English":null,"Sort":7,"Dynasty":"清"}]}