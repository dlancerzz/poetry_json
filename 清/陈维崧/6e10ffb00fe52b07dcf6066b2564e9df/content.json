{"Id":801532,"Title":"醉蓬莱  感遇二首 其一","Dynasty":"清","Author":"陈维崧","Context":"向斜阳红处，长歌斫地，忽然悲啸。才烂樵柯，又尘生瑶岛。一片江山，千村芦荻，剩几人屠钓。拟抱冰弦，夜深弹向，黄陵古庙。且约酒徒，閒过伎馆，掷帽狂呼，绕床大叫。坐上何人，识袁家彦道。历历神州，茫茫澥宇，问谁为刘表。感慨登临，月明乌鹊，南枝绝少。","PoertyType":null,"Cipai":"醉蓬莱","Status":2,"Rank":0,"Tag":null,"Explanation":null,"First":null,"Guid":"6e10ffb00fe52b07dcf6066b2564e9df","Step":0,"Verses":[{"Id":5446374,"Sentence":"向斜阳红处，长歌斫地，忽然悲啸。","Rank":0,"PoetryId":null,"Pinyin":"xiàng xié yáng gōng chǔ ，cháng gē zhuó 地，hū rán bēi xiào ","Tag":null,"Explanation":null,"English":null,"Sort":0,"Dynasty":"清"},{"Id":5446375,"Sentence":"才烂樵柯，又尘生瑶岛。","Rank":0,"PoetryId":null,"Pinyin":"cái làn qiáo kē ，yòu chén shēng yáo dǎo ","Tag":null,"Explanation":null,"English":null,"Sort":1,"Dynasty":"清"},{"Id":5446376,"Sentence":"一片江山，千村芦荻，剩几人屠钓。","Rank":0,"PoetryId":null,"Pinyin":"yī piān jiāng shān ，qiān cūn lú dǐ ，shèng jī rén tú diào ","Tag":null,"Explanation":null,"English":null,"Sort":2,"Dynasty":"清"},{"Id":5446377,"Sentence":"拟抱冰弦，夜深弹向，黄陵古庙。","Rank":0,"PoetryId":null,"Pinyin":"ni bào bīng xián ，yè shēn dàn xiàng ，huáng lǐng gǔ miào ","Tag":null,"Explanation":null,"English":null,"Sort":3,"Dynasty":"清"},{"Id":5446378,"Sentence":"且约酒徒，閒过伎馆，掷帽狂呼，绕床大叫。","Rank":0,"PoetryId":null,"Pinyin":"jū yāo jiu tú ，jiān guō jì guǎn ，zhì mào kuáng hū ，rào chuáng dà jiào ","Tag":null,"Explanation":null,"English":null,"Sort":4,"Dynasty":"清"},{"Id":5446379,"Sentence":"坐上何人，识袁家彦道。","Rank":0,"PoetryId":null,"Pinyin":"zuò shǎng hé rén ，shǐ yuán gū yàn dāo ","Tag":null,"Explanation":null,"English":null,"Sort":5,"Dynasty":"清"},{"Id":5446380,"Sentence":"历历神州，茫茫澥宇，问谁为刘表。","Rank":0,"PoetryId":null,"Pinyin":"lì lì shén zhōu ，māng māng xiè yǔ ，wèn shéi wéi lǐu biǎo ","Tag":null,"Explanation":null,"English":null,"Sort":6,"Dynasty":"清"},{"Id":5446381,"Sentence":"感慨登临，月明乌鹊，南枝绝少。","Rank":0,"PoetryId":null,"Pinyin":"gǎn kǎi dēng lǐn ，yuè mǐng wū què ，nā zhī jué shǎo ","Tag":null,"Explanation":null,"English":null,"Sort":7,"Dynasty":"清"}]}