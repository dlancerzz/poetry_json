{"Id":801878,"Title":"疏影  黄梅","Dynasty":"清","Author":"陈维崧","Context":"霜天残腊。绽缃梅满树，半开微合。懒斗春园，小白长红，只爱新兴蜜蜡。郁金堂外模糊见，贪耍学、厌禳妆法。惹绿窗、镇日昏黄，错认熏香睡鸭。曾有个人云鬓，摘盈盈半朵，和笑低插。戏骂花枝，何物檀奴，也上香蝉斜压。如今人去花何用，索性把、花枝齐搯。搅斜阳、别样心情，且唤浇愁蛮榼。","PoertyType":null,"Cipai":"疏影","Status":2,"Rank":0,"Tag":null,"Explanation":null,"First":null,"Guid":"0e770d3427b5ea76b45d3dfec85a386f","Step":0,"Verses":[{"Id":5603344,"Sentence":"懒斗春园，小白长红，只爱新兴蜜蜡。","Rank":0,"PoetryId":null,"Pinyin":"lǎn dǒu chūn yuán ，xiǎo bái cháng gōng ，zhī ài xīn xīng mì là ","Tag":null,"Explanation":null,"English":null,"Sort":2,"Dynasty":"清"},{"Id":5603342,"Sentence":"霜天残腊。","Rank":0,"PoetryId":null,"Pinyin":"shuāng tiān cán là ","Tag":null,"Explanation":null,"English":null,"Sort":0,"Dynasty":"清"},{"Id":5603343,"Sentence":"绽缃梅满树，半开微合。","Rank":0,"PoetryId":null,"Pinyin":"zhàn xiāng méi mǎn shù ，bàn kāi wēi gě ","Tag":null,"Explanation":null,"English":null,"Sort":1,"Dynasty":"清"},{"Id":5603345,"Sentence":"郁金堂外模糊见，贪耍学、厌禳妆法。","Rank":0,"PoetryId":null,"Pinyin":"yù jīn táng wài mó hū jiàn ，tān shuǎ xué 、yā ráng zhuāng fǎ ","Tag":null,"Explanation":null,"English":null,"Sort":3,"Dynasty":"清"},{"Id":5603346,"Sentence":"惹绿窗、镇日昏黄，错认熏香睡鸭。","Rank":0,"PoetryId":null,"Pinyin":"rě lù chuāng 、zhēn rì hūn huáng ，cuò rèn xūn xiāng shuì yā ","Tag":null,"Explanation":null,"English":null,"Sort":4,"Dynasty":"清"},{"Id":5603347,"Sentence":"曾有个人云鬓，摘盈盈半朵，和笑低插。","Rank":0,"PoetryId":null,"Pinyin":"céng yǒu gě rén yún bìn ，zhāi yīng yīng bàn duǒ ，hé xiào dī chā ","Tag":null,"Explanation":null,"English":null,"Sort":5,"Dynasty":"清"},{"Id":5603348,"Sentence":"戏骂花枝，何物檀奴，也上香蝉斜压。","Rank":0,"PoetryId":null,"Pinyin":"hū mà huā zhī ，hé wù tán nú ，yě shǎng xiāng chán xié yā ","Tag":null,"Explanation":null,"English":null,"Sort":6,"Dynasty":"清"},{"Id":5603349,"Sentence":"如今人去花何用，索性把、花枝齐搯。","Rank":0,"PoetryId":null,"Pinyin":"rú jīn rén qù huā hé yòng ，suǒ xìng bǎ 、huā zhī jì tāo ","Tag":null,"Explanation":null,"English":null,"Sort":7,"Dynasty":"清"},{"Id":5603350,"Sentence":"搅斜阳、别样心情，且唤浇愁蛮榼。","Rank":0,"PoetryId":null,"Pinyin":"jiǎo xié yáng 、bié yàng xīn qǐng ，jū huàn jiāo chóu mán kē ","Tag":null,"Explanation":null,"English":null,"Sort":8,"Dynasty":"清"}]}