{"Id":736722,"Title":"古剑篇","Dynasty":"清","Author":"吴询","Context":"海月苍苍照秋水，下有空潭老龙起。蛟人夜半啼海宫，古剑一声飞万里。龙泉太阿不敢夸，干将远遁轻镆铘。空山无人老松下，皎如清水芙蓉花。白虎司秋天气精，伍员庙前秋月生。堂堂正气塞天地，寒光怒起飞涛声。吁嗟剑兮光不灭，白虹为气七星穴。万古英雄一片心，海风吹断天山雪。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b6f81d4ac6f51c290e4f907c142142a6","Step":0,"Verses":[{"Id":5401771,"Sentence":"海月苍苍照秋水，下有空潭老龙起。","Rank":0,"PoetryId":null,"Pinyin":"hǎi yuè cāng cāng zhào qīu shui ，xià yǒu kōng tán lǎo lóng qi ","Tag":null,"Explanation":null,"English":null,"Sort":0,"Dynasty":"清"},{"Id":5401772,"Sentence":"蛟人夜半啼海宫，古剑一声飞万里。","Rank":0,"PoetryId":null,"Pinyin":"jiāo rén yè bàn tǐ hǎi gōng ，gǔ jiàn yī shēng fēi mò li ","Tag":null,"Explanation":null,"English":null,"Sort":1,"Dynasty":"清"},{"Id":5401773,"Sentence":"龙泉太阿不敢夸，干将远遁轻镆铘。","Rank":0,"PoetryId":null,"Pinyin":"lóng quán tài ā bú gǎn kuā ，gān jiāng yuǎn dùn qīng mò yé ","Tag":null,"Explanation":null,"English":null,"Sort":2,"Dynasty":"清"},{"Id":5401774,"Sentence":"空山无人老松下，皎如清水芙蓉花。","Rank":0,"PoetryId":null,"Pinyin":"kōng shān mó rén lǎo sōng xià ，jiǎo rú qīng shui fú róng huā ","Tag":null,"Explanation":null,"English":null,"Sort":3,"Dynasty":"清"},{"Id":5401775,"Sentence":"白虎司秋天气精，伍员庙前秋月生。","Rank":0,"PoetryId":null,"Pinyin":"bái hū sī qīu tiān qì jīng ，wǔ yuán miào qián qīu yuè shēng ","Tag":null,"Explanation":null,"English":null,"Sort":4,"Dynasty":"清"},{"Id":5401776,"Sentence":"堂堂正气塞天地，寒光怒起飞涛声。","Rank":0,"PoetryId":null,"Pinyin":"táng táng zhēng qì sāi tiān 地，hán guāng nù qi fēi tāo shēng ","Tag":null,"Explanation":null,"English":null,"Sort":5,"Dynasty":"清"},{"Id":5401777,"Sentence":"吁嗟剑兮光不灭，白虹为气七星穴。","Rank":0,"PoetryId":null,"Pinyin":"xū jiē jiàn xī guāng bú miè ，bái hóng wéi qì qī xīng xué ","Tag":null,"Explanation":null,"English":null,"Sort":6,"Dynasty":"清"},{"Id":5401778,"Sentence":"万古英雄一片心，海风吹断天山雪。","Rank":0,"PoetryId":null,"Pinyin":"mò gǔ yīng xióng yī piān xīn ，hǎi fēng chuī duàn tiān shān xuě ","Tag":null,"Explanation":null,"English":null,"Sort":7,"Dynasty":"清"}]}