{"Id":733562,"Title":"焦山精舍夜饮","Dynasty":"清","Author":"鲍皋","Context":"我吟天风海涛曲，焦岩飒飒振林木。汉隐先生拍我肩，邀向岩间结茅屋。茅屋直下临奔湍，阴林积雪森夏寒。清飙回动白羽扇，明月走送黄金盘。黄金之盘白玉壶，长江泻酒那用酤。狂来手击冯夷鼓，兴酣口吐骊龙珠。山颠酒仙吸江海，酒仙仙去空亭在。亭中一笑君应闻，海上三山好相待。明月倒行云却飞，山巅酒醒霜盈衣。苍藤古木半江黑，侧足崩崖愁独归。归来已听晨钟发，惊鱼跳波动栖鹘。欲卧携床对海门，梦骑长鲸泛溟渤。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"92237a4a50b3506a1612a471de261cc6","Step":0,"Verses":[{"Id":5930411,"Sentence":"我吟天风海涛曲，焦岩飒飒振林木。","Rank":0,"PoetryId":null,"Pinyin":"wǒ yǐn tiān fēng hǎi tāo qū ，jiāo yán sà sà zhèn lǐn mù ","Tag":null,"Explanation":null,"English":null,"Sort":0,"Dynasty":"清"},{"Id":5930412,"Sentence":"汉隐先生拍我肩，邀向岩间结茅屋。","Rank":0,"PoetryId":null,"Pinyin":"hàn yin xiān shēng pāi wǒ jiān ，yāo xiàng yán jiān jiē máo wū ","Tag":null,"Explanation":null,"English":null,"Sort":1,"Dynasty":"清"},{"Id":5930413,"Sentence":"茅屋直下临奔湍，阴林积雪森夏寒。","Rank":0,"PoetryId":null,"Pinyin":"máo wū zhǐ xià lǐn bēn tuān ，yīn lǐn jī xuě sēn xià hán ","Tag":null,"Explanation":null,"English":null,"Sort":2,"Dynasty":"清"},{"Id":5930414,"Sentence":"清飙回动白羽扇，明月走送黄金盘。","Rank":0,"PoetryId":null,"Pinyin":"qīng biāo huǐ dòng bái yǔ shān ，mǐng yuè zǒu sòng huáng jīn pán ","Tag":null,"Explanation":null,"English":null,"Sort":3,"Dynasty":"清"},{"Id":5930415,"Sentence":"黄金之盘白玉壶，长江泻酒那用酤。","Rank":0,"PoetryId":null,"Pinyin":"huáng jīn zhī pán bái yù hú ，cháng jiāng xiè jiu nā yòng gū ","Tag":null,"Explanation":null,"English":null,"Sort":4,"Dynasty":"清"},{"Id":5930416,"Sentence":"狂来手击冯夷鼓，兴酣口吐骊龙珠。","Rank":0,"PoetryId":null,"Pinyin":"kuáng lái shǒu jī féng yǐ gǔ ，xīng hān kǒu tǔ lǐ lóng zhū ","Tag":null,"Explanation":null,"English":null,"Sort":5,"Dynasty":"清"},{"Id":5930417,"Sentence":"山颠酒仙吸江海，酒仙仙去空亭在。","Rank":0,"PoetryId":null,"Pinyin":"shān diān jiu xiān xī jiāng hǎi ，jiu xiān xiān qù kōng tǐng zài ","Tag":null,"Explanation":null,"English":null,"Sort":6,"Dynasty":"清"},{"Id":5930418,"Sentence":"亭中一笑君应闻，海上三山好相待。","Rank":0,"PoetryId":null,"Pinyin":"tǐng zhōng yī xiào jūn yīng wén ，hǎi shǎng sān shān hǎo xiāng dāi ","Tag":null,"Explanation":null,"English":null,"Sort":7,"Dynasty":"清"},{"Id":5930419,"Sentence":"明月倒行云却飞，山巅酒醒霜盈衣。","Rank":0,"PoetryId":null,"Pinyin":"mǐng yuè dǎo háng yún què fēi ，shān diān jiu xing shuāng yīng yī ","Tag":null,"Explanation":null,"English":null,"Sort":8,"Dynasty":"清"},{"Id":5930420,"Sentence":"苍藤古木半江黑，侧足崩崖愁独归。","Rank":0,"PoetryId":null,"Pinyin":"cāng téng gǔ mù bàn jiāng hēi ，cè zú bēng yá chóu dú guī ","Tag":null,"Explanation":null,"English":null,"Sort":9,"Dynasty":"清"},{"Id":5930421,"Sentence":"归来已听晨钟发，惊鱼跳波动栖鹘。","Rank":0,"PoetryId":null,"Pinyin":"guī lái yi tīng chén zhōng fā ，jīng yú tiào bō dòng qī gǔ ","Tag":null,"Explanation":null,"English":null,"Sort":10,"Dynasty":"清"},{"Id":5930422,"Sentence":"欲卧携床对海门，梦骑长鲸泛溟渤。","Rank":0,"PoetryId":null,"Pinyin":"yù wò xié chuáng duì hǎi mén ，mèng jì cháng jīng fán mǐng bó ","Tag":null,"Explanation":null,"English":null,"Sort":11,"Dynasty":"清"}]}