{"Id":821405,"Title":"徐漱珊封翁六十寿诗百韵","Dynasty":"清","Author":"曹倜","Context":"当代师儒望，文星应寿昌。宦情轻俗吏，逸兴付诗囊。矍铄精神固，优游茀禄长。悬弧徵瑞霭，赐杖荷恩光。系出旄车族，声高翰墨场。才华嗤袜线，学业富巾箱。意气殊窥管，功名薄钓璜。潜心尝蔗味，早岁撷芹芳。食饩名先立，明经道益彰。同怀均爽垲，妙手擅文章。潘锦离词艳，江花入梦香。奇思新壁垒，健笔固金汤。邺制追风雅，班薰可颉颃。字如兵甲铸，才岂斗升量。杼柚胸中运，烟云腕下忙。百篇觇蕴藉，万顷著汪洋。黄绢题辞古，青莲得句狂。思饶驴背上，理析鼠毫芒。体偶参台阁，胎原仿柏梁。性灵双管下，慧业一编藏。绣虎功先擅，雕虫技孰妨。印泥鸿有爪，刻石凤成行。迹幻形摹鸟，书工帖换羊。双钩清点画，八法写琳琅。大笔垂飞白，奇姿拭硬黄。隶精秦汉晋，法备卫钟王。红篆文原别，青藤格异常。淡描和靖趣，巧绘寿阳妆。园作高贤宅，门题处士庄。幽闲梅号癖，清净佛为肠。烹茗来林下，焚香夹水傍。名花时灌溉，益友共徜徉。大器连珠树，奇才织锦裳。清谈珠唾落，雅度玉山方。种德浮闾里，娱亲感上苍。分金犹古道，斗酒即仙乡。乐善身先导，施仁任独当。天心宏爱育，俗态绝炎凉。不惜囷倾粟，何期树爱棠。恤嫠恩自厚，保赤视如伤。困每苏鱼辙，饥还散鹜粮。庇寒开广厦，渡众有慈航。食客谁弹铗，同侪孰乞浆。运筹方借箸，采蕨岂承筐。邻里云霓慰，灾区雨露霶。济施周远迩，耕凿免流亡。毣毣期无倦，拳拳恐未遑。亲疏无异视，甘苦愿同尝。祠已长生建，碑应众口详。一庐惟洒落，群寇忽狓猖。风鹤纷吴赵，沙虫满梓桑。重围穷鹿铤，伏莽尽鸱张。内地惊无备，坚城虑失防。军书传叠叠，露布睹煌煌。百战争驰骤，千言倚赞襄。荐贤丹陛近，从事白眉良。宏论侔班马，奇谋比杜房。谈兵登幕府，草疏达朝堂。奏凯君颜霁，平戎壮志偿。汉军觇拔帜，江岸快移艎。泽靖宵无雁，烽销路净狼。河山恢带砺，剑戟敛锋芒。勋业新铭鼎，乾坤旧震硠。鸿逵仪可用，虎帷策曾商。丕绩蒙嘉乃，天威懔肃将。殊猷清玉宇，温诏拜金阊。兢述经纶伟，交称气节强。衡材堪牧令，特达卜圭璋。雄略垂青简，劳心拟赤鲂。成章看倚马，得志快腾骧。翠羽头衔耀，鸾纶姓氏扬。理烦辞荐牍，避热趣归装。淡泊安儒素，徵求却庙廊。鸣琴阶许进，秉铎愿难忘。转瞬膺铨选，先声颂吉康。讲帷推领袖，冷署任回翔。道学严矜式，经师树表坊。奇书搜艺圃，古籍备曹仓。教本由于养，柔还克以刚。人材资训迪，文运赖扶匡。浴德开风化，嘘枯润雨旸。分廉新殿宇，立法去苞稂。寒畯蒙培植，名流许激昂。菁莪赓雅什，桃李列门墙。朗朗栽桢干，雍雍盛党庠。志高怀鉴曲，行洁赋沧浪。作室崇根本，齐家肃纪纲。至情敦棣萼，同气梦池塘。风月无今古，门庭有善良。燕贻应弗替，鲤训抑何臧。子并无双士，官迁列宿郎。石摩麟有种，笏卜象盈床。多祜徵三祝，蕃釐集百祥。人奇文潞国，天眷郭汾阳。花甲筵初敞，林壬福不唐。耆英宜入画，嘉客竞吹簧。帝诰频申命，篯年正未央。凤辉殷企仰，鹭堠阻趋跄。冈阜倾心颂，云天引领望。百龄遥献嘏，俚句侑称觞。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c6f270c60fc62bebf26c60485d53419b","Step":0,"Verses":[{"Id":5501465,"Sentence":"意气殊窥管，功名薄钓璜。","Rank":0,"PoetryId":null,"Pinyin":"yì qì shū kuī guǎn ，gōng mǐng báo diào huáng ","Tag":null,"Explanation":null,"English":null,"Sort":6,"Dynasty":"清"},{"Id":5501534,"Sentence":"讲帷推领袖，冷署任回翔。","Rank":0,"PoetryId":null,"Pinyin":"jiǎng wéi tuī ling xìu ，lěng shǔ rén huǐ xiáng ","Tag":null,"Explanation":null,"English":null,"Sort":75,"Dynasty":"清"},{"Id":5501544,"Sentence":"志高怀鉴曲，行洁赋沧浪。","Rank":0,"PoetryId":null,"Pinyin":"zhì gāo huái jiàn qū ，háng jié fù cāng làng ","Tag":null,"Explanation":null,"English":null,"Sort":85,"Dynasty":"清"},{"Id":5501548,"Sentence":"燕贻应弗替，鲤训抑何臧。","Rank":0,"PoetryId":null,"Pinyin":"yān yǐ yīng fú tì ，li xùn yì hé zāng ","Tag":null,"Explanation":null,"English":null,"Sort":89,"Dynasty":"清"},{"Id":5501555,"Sentence":"帝诰频申命，篯年正未央。","Rank":0,"PoetryId":null,"Pinyin":"dì gào pǐn shēn mìng ，jiān nián zhēng wèi yāng ","Tag":null,"Explanation":null,"English":null,"Sort":96,"Dynasty":"清"},{"Id":5501484,"Sentence":"隶精秦汉晋，法备卫钟王。","Rank":0,"PoetryId":null,"Pinyin":"lì jīng qǐn hàn jìn ，fǎ bèi wèi zhōng wáng ","Tag":null,"Explanation":null,"English":null,"Sort":25,"Dynasty":"清"},{"Id":5501485,"Sentence":"红篆文原别，青藤格异常。","Rank":0,"PoetryId":null,"Pinyin":"gōng zhuàn wén yuán bié ，qīng téng gē yì cháng ","Tag":null,"Explanation":null,"English":null,"Sort":26,"Dynasty":"清"},{"Id":5501486,"Sentence":"淡描和靖趣，巧绘寿阳妆。","Rank":0,"PoetryId":null,"Pinyin":"dàn miáo hé jìng qù ，qiǎo huì shòu yáng zhuāng ","Tag":null,"Explanation":null,"English":null,"Sort":27,"Dynasty":"清"},{"Id":5501487,"Sentence":"园作高贤宅，门题处士庄。","Rank":0,"PoetryId":null,"Pinyin":"yuán zuō gāo xián zhái ，mén tǐ chǔ shì zhuāng ","Tag":null,"Explanation":null,"English":null,"Sort":28,"Dynasty":"清"},{"Id":5501488,"Sentence":"幽闲梅号癖，清净佛为肠。","Rank":0,"PoetryId":null,"Pinyin":"yōu xián méi háo pi ，qīng jìng fó wéi cháng ","Tag":null,"Explanation":null,"English":null,"Sort":29,"Dynasty":"清"},{"Id":5501489,"Sentence":"烹茗来林下，焚香夹水傍。","Rank":0,"PoetryId":null,"Pinyin":"pēng mǐng lái lǐn xià ，fén xiāng gā shui bàng ","Tag":null,"Explanation":null,"English":null,"Sort":30,"Dynasty":"清"},{"Id":5501490,"Sentence":"名花时灌溉，益友共徜徉。","Rank":0,"PoetryId":null,"Pinyin":"mǐng huā shǐ guàn gài ，yì yǒu gōng cháng yáng ","Tag":null,"Explanation":null,"English":null,"Sort":31,"Dynasty":"清"},{"Id":5501491,"Sentence":"大器连珠树，奇才织锦裳。","Rank":0,"PoetryId":null,"Pinyin":"dà qì lián zhū shù ，jī cái zhī jin cháng ","Tag":null,"Explanation":null,"English":null,"Sort":32,"Dynasty":"清"},{"Id":5501503,"Sentence":"邻里云霓慰，灾区雨露霶。","Rank":0,"PoetryId":null,"Pinyin":"lǐn li yún nǐ wèi ，zāi ōu yǔ lòu pāng ","Tag":null,"Explanation":null,"English":null,"Sort":44,"Dynasty":"清"},{"Id":5501504,"Sentence":"济施周远迩，耕凿免流亡。","Rank":0,"PoetryId":null,"Pinyin":"ji shī zhōu yuǎn ěr ，gēng záo miǎn lǐu wáng ","Tag":null,"Explanation":null,"English":null,"Sort":45,"Dynasty":"清"},{"Id":5501505,"Sentence":"毣毣期无倦，拳拳恐未遑。","Rank":0,"PoetryId":null,"Pinyin":"mào mào jī mó juàn ，quán quán kǒng wèi huáng ","Tag":null,"Explanation":null,"English":null,"Sort":46,"Dynasty":"清"},{"Id":5501506,"Sentence":"亲疏无异视，甘苦愿同尝。","Rank":0,"PoetryId":null,"Pinyin":"qīn shū mó yì shì ，gān kǔ yuàn tóng cháng ","Tag":null,"Explanation":null,"English":null,"Sort":47,"Dynasty":"清"},{"Id":5501507,"Sentence":"祠已长生建，碑应众口详。","Rank":0,"PoetryId":null,"Pinyin":"cǐ yi cháng shēng jiàn ，bēi yīng zhòng kǒu xiáng ","Tag":null,"Explanation":null,"English":null,"Sort":48,"Dynasty":"清"},{"Id":5501508,"Sentence":"一庐惟洒落，群寇忽狓猖。","Rank":0,"PoetryId":null,"Pinyin":"yī lú wéi sǎ là ，qún kòu hū pī chāng ","Tag":null,"Explanation":null,"English":null,"Sort":49,"Dynasty":"清"},{"Id":5501509,"Sentence":"风鹤纷吴赵，沙虫满梓桑。","Rank":0,"PoetryId":null,"Pinyin":"fēng hè fēn wú zhào ，shā chóng mǎn zi sāng ","Tag":null,"Explanation":null,"English":null,"Sort":50,"Dynasty":"清"},{"Id":5501510,"Sentence":"重围穷鹿铤，伏莽尽鸱张。","Rank":0,"PoetryId":null,"Pinyin":"chóng wéi qióng lù dìng ，fú mǎng jin chī zhāng ","Tag":null,"Explanation":null,"English":null,"Sort":51,"Dynasty":"清"},{"Id":5501511,"Sentence":"内地惊无备，坚城虑失防。","Rank":0,"PoetryId":null,"Pinyin":"nèi 地jīng mó bèi ，jiān chéng lǜ shī fáng ","Tag":null,"Explanation":null,"English":null,"Sort":52,"Dynasty":"清"},{"Id":5501492,"Sentence":"清谈珠唾落，雅度玉山方。","Rank":0,"PoetryId":null,"Pinyin":"qīng tán zhū tuò là ，yā dù yù shān fāng ","Tag":null,"Explanation":null,"English":null,"Sort":33,"Dynasty":"清"},{"Id":5501512,"Sentence":"军书传叠叠，露布睹煌煌。","Rank":0,"PoetryId":null,"Pinyin":"jūn shū chuán dié dié ，lòu bù dǔ huāng huāng ","Tag":null,"Explanation":null,"English":null,"Sort":53,"Dynasty":"清"},{"Id":5501513,"Sentence":"百战争驰骤，千言倚赞襄。","Rank":0,"PoetryId":null,"Pinyin":"bǎi zhàn zhēng chǐ zhòu ，qiān yán yi zàn xiāng ","Tag":null,"Explanation":null,"English":null,"Sort":54,"Dynasty":"清"},{"Id":5501514,"Sentence":"荐贤丹陛近，从事白眉良。","Rank":0,"PoetryId":null,"Pinyin":"jiàn xián dān bì jìn ，cóng shì bái méi liáng ","Tag":null,"Explanation":null,"English":null,"Sort":55,"Dynasty":"清"},{"Id":5501515,"Sentence":"宏论侔班马，奇谋比杜房。","Rank":0,"PoetryId":null,"Pinyin":"hóng lún móu bān mǎ ，jī móu bi dù fáng ","Tag":null,"Explanation":null,"English":null,"Sort":56,"Dynasty":"清"},{"Id":5501516,"Sentence":"谈兵登幕府，草疏达朝堂。","Rank":0,"PoetryId":null,"Pinyin":"tán bīng dēng mù fǔ ，cǎo shū dá cháo táng ","Tag":null,"Explanation":null,"English":null,"Sort":57,"Dynasty":"清"},{"Id":5501517,"Sentence":"奏凯君颜霁，平戎壮志偿。","Rank":0,"PoetryId":null,"Pinyin":"zòu kǎi jūn yán jì ，pǐng róng zhuàng zhì cháng ","Tag":null,"Explanation":null,"English":null,"Sort":58,"Dynasty":"清"},{"Id":5501518,"Sentence":"汉军觇拔帜，江岸快移艎。","Rank":0,"PoetryId":null,"Pinyin":"hàn jūn chān bá zhì ，jiāng àn kuài yǐ huáng ","Tag":null,"Explanation":null,"English":null,"Sort":59,"Dynasty":"清"},{"Id":5501519,"Sentence":"泽靖宵无雁，烽销路净狼。","Rank":0,"PoetryId":null,"Pinyin":"zé jìng xiāo mó yàn ，fēng xiāo lù jìng láng ","Tag":null,"Explanation":null,"English":null,"Sort":60,"Dynasty":"清"},{"Id":5501520,"Sentence":"河山恢带砺，剑戟敛锋芒。","Rank":0,"PoetryId":null,"Pinyin":"hé shān huī dài lì ，jiàn ji liǎn fēng máng ","Tag":null,"Explanation":null,"English":null,"Sort":61,"Dynasty":"清"},{"Id":5501521,"Sentence":"勋业新铭鼎，乾坤旧震硠。","Rank":0,"PoetryId":null,"Pinyin":"xūn yè xīn mǐng ding ，gān kūn jìu zhèn láng ","Tag":null,"Explanation":null,"English":null,"Sort":62,"Dynasty":"清"},{"Id":5501522,"Sentence":"鸿逵仪可用，虎帷策曾商。","Rank":0,"PoetryId":null,"Pinyin":"hóng kuǐ yǐ kě yòng ，hū wéi cè céng shāng ","Tag":null,"Explanation":null,"English":null,"Sort":63,"Dynasty":"清"},{"Id":5501523,"Sentence":"丕绩蒙嘉乃，天威懔肃将。","Rank":0,"PoetryId":null,"Pinyin":"pī jì mēng jiā nǎi ，tiān wēi lin sù jiāng ","Tag":null,"Explanation":null,"English":null,"Sort":64,"Dynasty":"清"},{"Id":5501524,"Sentence":"殊猷清玉宇，温诏拜金阊。","Rank":0,"PoetryId":null,"Pinyin":"shū yóu qīng yù yǔ ，wēn zhào bài jīn chāng ","Tag":null,"Explanation":null,"English":null,"Sort":65,"Dynasty":"清"},{"Id":5501525,"Sentence":"兢述经纶伟，交称气节强。","Rank":0,"PoetryId":null,"Pinyin":"jīng shù jīng guān wěi ，jiāo chèn qì jiē jiàng ","Tag":null,"Explanation":null,"English":null,"Sort":66,"Dynasty":"清"},{"Id":5501526,"Sentence":"衡材堪牧令，特达卜圭璋。","Rank":0,"PoetryId":null,"Pinyin":"héng cái kān mù ling ，tè dá 卜guī zhāng ","Tag":null,"Explanation":null,"English":null,"Sort":67,"Dynasty":"清"},{"Id":5501527,"Sentence":"雄略垂青简，劳心拟赤鲂。","Rank":0,"PoetryId":null,"Pinyin":"xióng lvè chuǐ qīng jiǎn ，láo xīn ni chì fáng ","Tag":null,"Explanation":null,"English":null,"Sort":68,"Dynasty":"清"},{"Id":5501528,"Sentence":"成章看倚马，得志快腾骧。","Rank":0,"PoetryId":null,"Pinyin":"chéng zhāng kān yi mǎ ，dé zhì kuài tēng xiāng ","Tag":null,"Explanation":null,"English":null,"Sort":69,"Dynasty":"清"},{"Id":5501529,"Sentence":"翠羽头衔耀，鸾纶姓氏扬。","Rank":0,"PoetryId":null,"Pinyin":"cuì yǔ tóu xián yào ，luán guān xìng shì yáng ","Tag":null,"Explanation":null,"English":null,"Sort":70,"Dynasty":"清"},{"Id":5501530,"Sentence":"理烦辞荐牍，避热趣归装。","Rank":0,"PoetryId":null,"Pinyin":"li fán cǐ jiàn dú ，bì rè qù guī zhuāng ","Tag":null,"Explanation":null,"English":null,"Sort":71,"Dynasty":"清"},{"Id":5501531,"Sentence":"淡泊安儒素，徵求却庙廊。","Rank":0,"PoetryId":null,"Pinyin":"dàn bó ān rú sù ，zhēng qǐu què miào láng ","Tag":null,"Explanation":null,"English":null,"Sort":72,"Dynasty":"清"},{"Id":5501532,"Sentence":"鸣琴阶许进，秉铎愿难忘。","Rank":0,"PoetryId":null,"Pinyin":"mǐng qǐn jiē hǔ jìn ，bing duó yuàn nán wàng ","Tag":null,"Explanation":null,"English":null,"Sort":73,"Dynasty":"清"},{"Id":5501533,"Sentence":"转瞬膺铨选，先声颂吉康。","Rank":0,"PoetryId":null,"Pinyin":"zhuǎi shùn yīng quán shuā ，xiān shēng sòng jǐ kāng ","Tag":null,"Explanation":null,"English":null,"Sort":74,"Dynasty":"清"},{"Id":5501535,"Sentence":"道学严矜式，经师树表坊。","Rank":0,"PoetryId":null,"Pinyin":"dāo xué yán jīn shì ，jīng shī shù biǎo fāng ","Tag":null,"Explanation":null,"English":null,"Sort":76,"Dynasty":"清"},{"Id":5501536,"Sentence":"奇书搜艺圃，古籍备曹仓。","Rank":0,"PoetryId":null,"Pinyin":"jī shū sōu yì pǔ ，gǔ jǐ bèi cáo cāng ","Tag":null,"Explanation":null,"English":null,"Sort":77,"Dynasty":"清"},{"Id":5501537,"Sentence":"教本由于养，柔还克以刚。","Rank":0,"PoetryId":null,"Pinyin":"jiāo běn yóu yú yǎng ，róu hái kè yi gāng ","Tag":null,"Explanation":null,"English":null,"Sort":78,"Dynasty":"清"},{"Id":5501538,"Sentence":"人材资训迪，文运赖扶匡。","Rank":0,"PoetryId":null,"Pinyin":"rén cái zī xùn dǐ ，wén yùn lài fú kuāng ","Tag":null,"Explanation":null,"English":null,"Sort":79,"Dynasty":"清"},{"Id":5501539,"Sentence":"浴德开风化，嘘枯润雨旸。","Rank":0,"PoetryId":null,"Pinyin":"yù dé kāi fēng huā ，shī kū rùn yǔ yáng ","Tag":null,"Explanation":null,"English":null,"Sort":80,"Dynasty":"清"},{"Id":5501540,"Sentence":"分廉新殿宇，立法去苞稂。","Rank":0,"PoetryId":null,"Pinyin":"fēn lián xīn diàn yǔ ，lì fǎ qù bāo láng ","Tag":null,"Explanation":null,"English":null,"Sort":81,"Dynasty":"清"},{"Id":5501541,"Sentence":"寒畯蒙培植，名流许激昂。","Rank":0,"PoetryId":null,"Pinyin":"hán jùn mēng péi zhǐ ，mǐng lǐu hǔ jī áng ","Tag":null,"Explanation":null,"English":null,"Sort":82,"Dynasty":"清"},{"Id":5501542,"Sentence":"菁莪赓雅什，桃李列门墙。","Rank":0,"PoetryId":null,"Pinyin":"jīng é gēng yā shén ，táo li liè mén qiáng ","Tag":null,"Explanation":null,"English":null,"Sort":83,"Dynasty":"清"},{"Id":5501543,"Sentence":"朗朗栽桢干，雍雍盛党庠。","Rank":0,"PoetryId":null,"Pinyin":"lǎng lǎng zāi zhēn gān ，yōng yōng chéng dǎng xiáng ","Tag":null,"Explanation":null,"English":null,"Sort":84,"Dynasty":"清"},{"Id":5501545,"Sentence":"作室崇根本，齐家肃纪纲。","Rank":0,"PoetryId":null,"Pinyin":"zuō shì chóng gēn běn ，jì gū sù ji gāng ","Tag":null,"Explanation":null,"English":null,"Sort":86,"Dynasty":"清"},{"Id":5501546,"Sentence":"至情敦棣萼，同气梦池塘。","Rank":0,"PoetryId":null,"Pinyin":"zhì qǐng duì dì è ，tóng qì mèng chǐ táng ","Tag":null,"Explanation":null,"English":null,"Sort":87,"Dynasty":"清"},{"Id":5501547,"Sentence":"风月无今古，门庭有善良。","Rank":0,"PoetryId":null,"Pinyin":"fēng yuè mó jīn gǔ ，mén tǐng yǒu shàn liáng ","Tag":null,"Explanation":null,"English":null,"Sort":88,"Dynasty":"清"},{"Id":5501549,"Sentence":"子并无双士，官迁列宿郎。","Rank":0,"PoetryId":null,"Pinyin":"zi bīng mó shuāng shì ，guān qiān liè sù láng ","Tag":null,"Explanation":null,"English":null,"Sort":90,"Dynasty":"清"},{"Id":5501550,"Sentence":"石摩麟有种，笏卜象盈床。","Rank":0,"PoetryId":null,"Pinyin":"dàn mā lǐn yǒu chóng ，hù 卜xiàng yīng chuáng ","Tag":null,"Explanation":null,"English":null,"Sort":91,"Dynasty":"清"},{"Id":5501551,"Sentence":"多祜徵三祝，蕃釐集百祥。","Rank":0,"PoetryId":null,"Pinyin":"duō hù zhēng sān zhù ，fān lǐ jǐ bǎi xiáng ","Tag":null,"Explanation":null,"English":null,"Sort":92,"Dynasty":"清"},{"Id":5501552,"Sentence":"人奇文潞国，天眷郭汾阳。","Rank":0,"PoetryId":null,"Pinyin":"rén jī wén lù guó ，tiān juàn guō fén yáng ","Tag":null,"Explanation":null,"English":null,"Sort":93,"Dynasty":"清"},{"Id":5501553,"Sentence":"花甲筵初敞，林壬福不唐。","Rank":0,"PoetryId":null,"Pinyin":"huā jiǎ yán chū chǎng ，lǐn rén fú bú táng ","Tag":null,"Explanation":null,"English":null,"Sort":94,"Dynasty":"清"},{"Id":5501554,"Sentence":"耆英宜入画，嘉客竞吹簧。","Rank":0,"PoetryId":null,"Pinyin":"qǐ yīng yǐ rù huà ，jiā kè jìng chuī huáng ","Tag":null,"Explanation":null,"English":null,"Sort":95,"Dynasty":"清"},{"Id":5501556,"Sentence":"凤辉殷企仰，鹭堠阻趋跄。","Rank":0,"PoetryId":null,"Pinyin":"fèng huī yān qi yǎng ，lù hòu zǔ qū qiāng ","Tag":null,"Explanation":null,"English":null,"Sort":97,"Dynasty":"清"},{"Id":5501557,"Sentence":"冈阜倾心颂，云天引领望。","Rank":0,"PoetryId":null,"Pinyin":"gāng fù qīng xīn sòng ，yún tiān yin ling wàng ","Tag":null,"Explanation":null,"English":null,"Sort":98,"Dynasty":"清"},{"Id":5501558,"Sentence":"百龄遥献嘏，俚句侑称觞。","Rank":0,"PoetryId":null,"Pinyin":"bǎi lǐng yáo suō gǔ ，li gōu yòu chèn shāng ","Tag":null,"Explanation":null,"English":null,"Sort":99,"Dynasty":"清"},{"Id":5501493,"Sentence":"种德浮闾里，娱亲感上苍。","Rank":0,"PoetryId":null,"Pinyin":"chóng dé fú lǘ li ，yú qīn gǎn shǎng cāng ","Tag":null,"Explanation":null,"English":null,"Sort":34,"Dynasty":"清"},{"Id":5501494,"Sentence":"分金犹古道，斗酒即仙乡。","Rank":0,"PoetryId":null,"Pinyin":"fēn jīn yóu gǔ dāo ，dǒu jiu jǐ xiān xiāng ","Tag":null,"Explanation":null,"English":null,"Sort":35,"Dynasty":"清"},{"Id":5501495,"Sentence":"乐善身先导，施仁任独当。","Rank":0,"PoetryId":null,"Pinyin":"lè shàn shēn xiān dǎo ，shī rén rén dú dāng ","Tag":null,"Explanation":null,"English":null,"Sort":36,"Dynasty":"清"},{"Id":5501496,"Sentence":"天心宏爱育，俗态绝炎凉。","Rank":0,"PoetryId":null,"Pinyin":"tiān xīn hóng ài yō ，sú tài jué yán liáng ","Tag":null,"Explanation":null,"English":null,"Sort":37,"Dynasty":"清"},{"Id":5501497,"Sentence":"不惜囷倾粟，何期树爱棠。","Rank":0,"PoetryId":null,"Pinyin":"bú xī qūn qīng sù ，hé jī shù ài táng ","Tag":null,"Explanation":null,"English":null,"Sort":38,"Dynasty":"清"},{"Id":5501498,"Sentence":"恤嫠恩自厚，保赤视如伤。","Rank":0,"PoetryId":null,"Pinyin":"xù lǐ ēn zì hòu ，bǎo chì shì rú shāng ","Tag":null,"Explanation":null,"English":null,"Sort":39,"Dynasty":"清"},{"Id":5501499,"Sentence":"困每苏鱼辙，饥还散鹜粮。","Rank":0,"PoetryId":null,"Pinyin":"kùn měi sū yú zhé ，jī hái sǎn wù liáng ","Tag":null,"Explanation":null,"English":null,"Sort":40,"Dynasty":"清"},{"Id":5501500,"Sentence":"庇寒开广厦，渡众有慈航。","Rank":0,"PoetryId":null,"Pinyin":"bì hán kāi ān shà ，dù zhòng yǒu cǐ háng ","Tag":null,"Explanation":null,"English":null,"Sort":41,"Dynasty":"清"},{"Id":5501501,"Sentence":"食客谁弹铗，同侪孰乞浆。","Rank":0,"PoetryId":null,"Pinyin":"shǐ kè shéi dàn jiá ，tóng chái shú qi jiāng ","Tag":null,"Explanation":null,"English":null,"Sort":42,"Dynasty":"清"},{"Id":5501502,"Sentence":"运筹方借箸，采蕨岂承筐。","Rank":0,"PoetryId":null,"Pinyin":"yùn chóu fāng jiè zhù ，cǎi jué qi chéng kuāng ","Tag":null,"Explanation":null,"English":null,"Sort":43,"Dynasty":"清"},{"Id":5501459,"Sentence":"当代师儒望，文星应寿昌。","Rank":0,"PoetryId":null,"Pinyin":"dāng dài shī rú wàng ，wén xīng yīng shòu chāng ","Tag":null,"Explanation":null,"English":null,"Sort":0,"Dynasty":"清"},{"Id":5501460,"Sentence":"宦情轻俗吏，逸兴付诗囊。","Rank":0,"PoetryId":null,"Pinyin":"huàn qǐng qīng sú lì ，yì xīng fù shī nāng ","Tag":null,"Explanation":null,"English":null,"Sort":1,"Dynasty":"清"},{"Id":5501461,"Sentence":"矍铄精神固，优游茀禄长。","Rank":0,"PoetryId":null,"Pinyin":"jué shuò jīng shén gù ，yōu yóu bó lù cháng ","Tag":null,"Explanation":null,"English":null,"Sort":2,"Dynasty":"清"},{"Id":5501462,"Sentence":"悬弧徵瑞霭，赐杖荷恩光。","Rank":0,"PoetryId":null,"Pinyin":"xuán hú zhēng ruì ǎi ，cì zhàng hé ēn guāng ","Tag":null,"Explanation":null,"English":null,"Sort":3,"Dynasty":"清"},{"Id":5501463,"Sentence":"系出旄车族，声高翰墨场。","Rank":0,"PoetryId":null,"Pinyin":"jì chū máo chē zú ，shēng gāo hàn mò cháng ","Tag":null,"Explanation":null,"English":null,"Sort":4,"Dynasty":"清"},{"Id":5501464,"Sentence":"才华嗤袜线，学业富巾箱。","Rank":0,"PoetryId":null,"Pinyin":"cái huā chī wà xiàn ，xué yè fù jīn xiāng ","Tag":null,"Explanation":null,"English":null,"Sort":5,"Dynasty":"清"},{"Id":5501466,"Sentence":"潜心尝蔗味，早岁撷芹芳。","Rank":0,"PoetryId":null,"Pinyin":"qián xīn cháng zhè wèi ，zǎo suì xié qǐn fāng ","Tag":null,"Explanation":null,"English":null,"Sort":7,"Dynasty":"清"},{"Id":5501467,"Sentence":"食饩名先立，明经道益彰。","Rank":0,"PoetryId":null,"Pinyin":"shǐ xì mǐng xiān lì ，mǐng jīng dāo yì zhāng ","Tag":null,"Explanation":null,"English":null,"Sort":8,"Dynasty":"清"},{"Id":5501468,"Sentence":"同怀均爽垲，妙手擅文章。","Rank":0,"PoetryId":null,"Pinyin":"tóng huái jūn shuǎng kǎi ，miào shǒu shàn wén zhāng ","Tag":null,"Explanation":null,"English":null,"Sort":9,"Dynasty":"清"},{"Id":5501469,"Sentence":"潘锦离词艳，江花入梦香。","Rank":0,"PoetryId":null,"Pinyin":"pān jin lǐ cǐ yàn ，jiāng huā rù mèng xiāng ","Tag":null,"Explanation":null,"English":null,"Sort":10,"Dynasty":"清"},{"Id":5501470,"Sentence":"奇思新壁垒，健笔固金汤。","Rank":0,"PoetryId":null,"Pinyin":"jī sāi xīn bì lěi ，jiàn bi gù jīn shāng ","Tag":null,"Explanation":null,"English":null,"Sort":11,"Dynasty":"清"},{"Id":5501471,"Sentence":"邺制追风雅，班薰可颉颃。","Rank":0,"PoetryId":null,"Pinyin":"yè zhì zhuī fēng yā ，bān xūn kě jié gāng ","Tag":null,"Explanation":null,"English":null,"Sort":12,"Dynasty":"清"},{"Id":5501472,"Sentence":"字如兵甲铸，才岂斗升量。","Rank":0,"PoetryId":null,"Pinyin":"zì rú bīng jiǎ zhù ，cái qi dǒu shēng liáng ","Tag":null,"Explanation":null,"English":null,"Sort":13,"Dynasty":"清"},{"Id":5501473,"Sentence":"杼柚胸中运，烟云腕下忙。","Rank":0,"PoetryId":null,"Pinyin":"zhù yóu xiōng zhōng yùn ，yān yún wàn xià máng ","Tag":null,"Explanation":null,"English":null,"Sort":14,"Dynasty":"清"},{"Id":5501474,"Sentence":"百篇觇蕴藉，万顷著汪洋。","Rank":0,"PoetryId":null,"Pinyin":"bǎi piān chān wēn jǐ ，mò qing 著wāng xiáng ","Tag":null,"Explanation":null,"English":null,"Sort":15,"Dynasty":"清"},{"Id":5501475,"Sentence":"黄绢题辞古，青莲得句狂。","Rank":0,"PoetryId":null,"Pinyin":"huáng juàn tǐ cǐ gǔ ，qīng lián dé gōu kuáng ","Tag":null,"Explanation":null,"English":null,"Sort":16,"Dynasty":"清"},{"Id":5501476,"Sentence":"思饶驴背上，理析鼠毫芒。","Rank":0,"PoetryId":null,"Pinyin":"sāi ráo lǘ bēi shǎng ，li xī shǔ háo máng ","Tag":null,"Explanation":null,"English":null,"Sort":17,"Dynasty":"清"},{"Id":5501477,"Sentence":"体偶参台阁，胎原仿柏梁。","Rank":0,"PoetryId":null,"Pinyin":"tī ǒu cān tāi gé ，tāi yuán fǎng bǎi liáng ","Tag":null,"Explanation":null,"English":null,"Sort":18,"Dynasty":"清"},{"Id":5501478,"Sentence":"性灵双管下，慧业一编藏。","Rank":0,"PoetryId":null,"Pinyin":"xìng lǐng shuāng guǎn xià ，huì yè yī biān cáng ","Tag":null,"Explanation":null,"English":null,"Sort":19,"Dynasty":"清"},{"Id":5501479,"Sentence":"绣虎功先擅，雕虫技孰妨。","Rank":0,"PoetryId":null,"Pinyin":"xìu hū gōng xiān shàn ，diāo chóng jì shú fāng ","Tag":null,"Explanation":null,"English":null,"Sort":20,"Dynasty":"清"},{"Id":5501480,"Sentence":"印泥鸿有爪，刻石凤成行。","Rank":0,"PoetryId":null,"Pinyin":"yìn nǐ hóng yǒu zhǎo ，kè dàn fèng chéng háng ","Tag":null,"Explanation":null,"English":null,"Sort":21,"Dynasty":"清"},{"Id":5501481,"Sentence":"迹幻形摹鸟，书工帖换羊。","Rank":0,"PoetryId":null,"Pinyin":"jì huàn xǐng mó diǎo ，shū gōng tiē huàn yáng ","Tag":null,"Explanation":null,"English":null,"Sort":22,"Dynasty":"清"},{"Id":5501482,"Sentence":"双钩清点画，八法写琳琅。","Rank":0,"PoetryId":null,"Pinyin":"shuāng gōu qīng diǎn huà ，bā fǎ xiě lǐn láng ","Tag":null,"Explanation":null,"English":null,"Sort":23,"Dynasty":"清"},{"Id":5501483,"Sentence":"大笔垂飞白，奇姿拭硬黄。","Rank":0,"PoetryId":null,"Pinyin":"dà bi chuǐ fēi bái ，jī zī shì yìng huáng ","Tag":null,"Explanation":null,"English":null,"Sort":24,"Dynasty":"清"}]}