{"Id":726602,"Title":"韩侯儿","Dynasty":"清","Author":"方文","Context":"韩侯之族世所悲，韩侯有儿人莫知。我今痛饮淮阴市，请为君歌《韩侯儿》。侯昔钟室衔冤日，小儿三岁谁能匿。有客毅然窃负逃，密以情探萧相国。相国闻之惊且忧，为言关陇不可留。作书授客使入海，南粤赵佗堪与谋。赵佗夙与萧韩善，养儿成人延一线。去韩之半改姓韦，子孙渐繁满乡县。因之世世为土官，魏晋以后休隐瞒。萧相前书赵王册，刻诸金石永不刊。韩襄毅公曾有说，乍闻此事叹奇绝。其客姓名虽不传，自与程婴比风烈。钓台之下淮水奔，我来泊舟先怆魂。千古英雄有本色，死生贵贱何足论。要知吕亡汉亦灭，韩侯血食至今存。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c8152773fe3f1675b712640fcc3bf7e7","Step":0,"Verses":[{"Id":5917978,"Sentence":"韩侯之族世所悲，韩侯有儿人莫知。","Rank":0,"PoetryId":null,"Pinyin":"hán hóu zhī zú shì suǒ bēi ，hán hóu yǒu ér rén mò zhī ","Tag":null,"Explanation":null,"English":null,"Sort":0,"Dynasty":"清"},{"Id":5917979,"Sentence":"我今痛饮淮阴市，请为君歌《韩侯儿》。","Rank":0,"PoetryId":null,"Pinyin":"wǒ jīn tòng yin huái yīn shì ，qing wéi jūn gē 《hán hóu ér 》","Tag":null,"Explanation":null,"English":null,"Sort":1,"Dynasty":"清"},{"Id":5917980,"Sentence":"侯昔钟室衔冤日，小儿三岁谁能匿。","Rank":0,"PoetryId":null,"Pinyin":"hóu xī zhōng shì xián yuān rì ，xiǎo ér sān suì shéi néng nì ","Tag":null,"Explanation":null,"English":null,"Sort":2,"Dynasty":"清"},{"Id":5917981,"Sentence":"有客毅然窃负逃，密以情探萧相国。","Rank":0,"PoetryId":null,"Pinyin":"yǒu kè yì rán qiè fù táo ，mì yi qǐng tàn xiāo xiāng guó ","Tag":null,"Explanation":null,"English":null,"Sort":3,"Dynasty":"清"},{"Id":5917982,"Sentence":"相国闻之惊且忧，为言关陇不可留。","Rank":0,"PoetryId":null,"Pinyin":"xiāng guó wén zhī jīng jū yōu ，wéi yán guān lǒng bú kě lǐu ","Tag":null,"Explanation":null,"English":null,"Sort":4,"Dynasty":"清"},{"Id":5917983,"Sentence":"作书授客使入海，南粤赵佗堪与谋。","Rank":0,"PoetryId":null,"Pinyin":"zuō shū shòu kè shi rù hǎi ，nā yuè zhào tuó kān yú móu ","Tag":null,"Explanation":null,"English":null,"Sort":5,"Dynasty":"清"},{"Id":5917984,"Sentence":"赵佗夙与萧韩善，养儿成人延一线。","Rank":0,"PoetryId":null,"Pinyin":"zhào tuó sù yú xiāo hán shàn ，yǎng ér chéng rén yán yī xiàn ","Tag":null,"Explanation":null,"English":null,"Sort":6,"Dynasty":"清"},{"Id":5917985,"Sentence":"去韩之半改姓韦，子孙渐繁满乡县。","Rank":0,"PoetryId":null,"Pinyin":"qù hán zhī bàn gǎi xìng wéi ，zi sūn jiān fán mǎn xiāng xiàn ","Tag":null,"Explanation":null,"English":null,"Sort":7,"Dynasty":"清"},{"Id":5917986,"Sentence":"因之世世为土官，魏晋以后休隐瞒。","Rank":0,"PoetryId":null,"Pinyin":"yīn zhī shì shì wéi tǔ guān ，wèi jìn yi hòu xīu yin mán ","Tag":null,"Explanation":null,"English":null,"Sort":8,"Dynasty":"清"},{"Id":5917987,"Sentence":"萧相前书赵王册，刻诸金石永不刊。","Rank":0,"PoetryId":null,"Pinyin":"xiāo xiāng qián shū zhào wáng cè ，kè zhū jīn dàn yǒng bú kān ","Tag":null,"Explanation":null,"English":null,"Sort":9,"Dynasty":"清"},{"Id":5917988,"Sentence":"韩襄毅公曾有说，乍闻此事叹奇绝。","Rank":0,"PoetryId":null,"Pinyin":"hán xiāng yì gōng céng yǒu shuì ，zhà wén ci shì tàn jī jué ","Tag":null,"Explanation":null,"English":null,"Sort":10,"Dynasty":"清"},{"Id":5917989,"Sentence":"其客姓名虽不传，自与程婴比风烈。","Rank":0,"PoetryId":null,"Pinyin":"jī kè xìng mǐng suī bú chuán ，zì yú chéng yīng bi fēng liè ","Tag":null,"Explanation":null,"English":null,"Sort":11,"Dynasty":"清"},{"Id":5917990,"Sentence":"钓台之下淮水奔，我来泊舟先怆魂。","Rank":0,"PoetryId":null,"Pinyin":"diào tāi zhī xià huái shui bēn ，wǒ lái bó zhōu xiān chuàng hún ","Tag":null,"Explanation":null,"English":null,"Sort":12,"Dynasty":"清"},{"Id":5917991,"Sentence":"千古英雄有本色，死生贵贱何足论。","Rank":0,"PoetryId":null,"Pinyin":"qiān gǔ yīng xióng yǒu běn sè ，si shēng guì jiàn hé zú lún ","Tag":null,"Explanation":null,"English":null,"Sort":13,"Dynasty":"清"},{"Id":5917992,"Sentence":"要知吕亡汉亦灭，韩侯血食至今存。","Rank":0,"PoetryId":null,"Pinyin":"yāo zhī lǚ wáng hàn yì miè ，hán hóu xiě shǐ zhì jīn cún ","Tag":null,"Explanation":null,"English":null,"Sort":14,"Dynasty":"清"}]}