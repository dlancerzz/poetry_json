{"Id":726601,"Title":"癸卯三月十九日润州客舍同潘江如小饮述怀四十韵","Dynasty":"清","Author":"方文","Context":"与君定交初，乃在乙酉春。是时杨贵竹，开府京江滨。其性颇好客，客来多俊民。史邢暨万宋，才华更清新。日夕造君庐，披豁任天真。君尤笃爱我，相对但含颦。私忧南国乱，汲汲谋隐沦。遥指莺脰湖，水乡风俗淳。从无兵燹患，乐彼渔樵人。三月十九日，先皇之忌辰。同登北顾山，仰首号苍旻。野老或见怜，朝士反见嗔。俄而江北岸，鼓角声振振。君先挈妻子，湖村依所亲。我亦携小妇，追随为比邻。此地既幽僻，可以长垂纶。君复有远图，舍我游越闽。三岁始归来，道路罹百屯。我适无所为，卖卜润城闉。一见喜欲狂，茅屋共宵晨。曾将卖卜钱，买酒醉千巡。无何江上别，东西各风尘。弹指十二年，迥若吴与秦。己亥黄河边，邂逅疑有神。因过范生宅，连床话经旬。赠答非一篇，相期保松筠。别后又五载，闻君家益贫。田园被侵夺，赋税犹在身。寄居荒山中，妻子行负薪。癸卯春三月，京江重问津。维舟即相访，奇穷果无伦。颠毛种种白，颜面黑且皴。破帽与敝衣，何减百结鹑。况当十九日，言之鼻酸辛。仍往北顾山，乱石迷荆榛。旅人不敢上，一恸何繇申。是夕返我寓，呼童采江蘋。取酒酹灯前，心曲难具陈。回思廿年事，惘如梦中因。夜半作此诗，龙钟泪沾巾。","PoertyType":null,"Cipai":"九日","Status":2,"Rank":0,"Tag":null,"Explanation":null,"First":null,"Guid":"c9a08ae90ef522b91977d8d9d3fcd2ec","Step":0,"Verses":[{"Id":5334056,"Sentence":"遥指莺脰湖，水乡风俗淳。","Rank":0,"PoetryId":null,"Pinyin":"yáo zhi yīng dòu hú ，shui xiāng fēng sú chún ","Tag":null,"Explanation":null,"English":null,"Sort":7,"Dynasty":"清"},{"Id":5334076,"Sentence":"田园被侵夺，赋税犹在身。","Rank":0,"PoetryId":null,"Pinyin":"tián yuán bèi qīn duó ，fù shuì yóu zài shēn ","Tag":null,"Explanation":null,"English":null,"Sort":27,"Dynasty":"清"},{"Id":5334049,"Sentence":"与君定交初，乃在乙酉春。","Rank":0,"PoetryId":null,"Pinyin":"yú jūn dìng jiāo chū ，nǎi zài yi yǒu chūn ","Tag":null,"Explanation":null,"English":null,"Sort":0,"Dynasty":"清"},{"Id":5334050,"Sentence":"是时杨贵竹，开府京江滨。","Rank":0,"PoetryId":null,"Pinyin":"shì shǐ yáng guì zhú ，kāi fǔ jīng jiāng bīn ","Tag":null,"Explanation":null,"English":null,"Sort":1,"Dynasty":"清"},{"Id":5334051,"Sentence":"其性颇好客，客来多俊民。","Rank":0,"PoetryId":null,"Pinyin":"jī xìng pō hǎo kè ，kè lái duō jùn mǐn ","Tag":null,"Explanation":null,"English":null,"Sort":2,"Dynasty":"清"},{"Id":5334052,"Sentence":"史邢暨万宋，才华更清新。","Rank":0,"PoetryId":null,"Pinyin":"shi gěng jì mò sòng ，cái huā gēng qīng xīn ","Tag":null,"Explanation":null,"English":null,"Sort":3,"Dynasty":"清"},{"Id":5334053,"Sentence":"日夕造君庐，披豁任天真。","Rank":0,"PoetryId":null,"Pinyin":"rì xī zào jūn lú ，pī huá rén tiān zhēn ","Tag":null,"Explanation":null,"English":null,"Sort":4,"Dynasty":"清"},{"Id":5334054,"Sentence":"君尤笃爱我，相对但含颦。","Rank":0,"PoetryId":null,"Pinyin":"jūn yóu dǔ ài wǒ ，xiāng duì dàn hán pǐn ","Tag":null,"Explanation":null,"English":null,"Sort":5,"Dynasty":"清"},{"Id":5334055,"Sentence":"私忧南国乱，汲汲谋隐沦。","Rank":0,"PoetryId":null,"Pinyin":"sī yōu nā guó luàn ，jǐ jǐ móu yin lún ","Tag":null,"Explanation":null,"English":null,"Sort":6,"Dynasty":"清"},{"Id":5334057,"Sentence":"从无兵燹患，乐彼渔樵人。","Rank":0,"PoetryId":null,"Pinyin":"cóng mó bīng xiǎn huàn ，lè bi yú qiáo rén ","Tag":null,"Explanation":null,"English":null,"Sort":8,"Dynasty":"清"},{"Id":5334058,"Sentence":"三月十九日，先皇之忌辰。","Rank":0,"PoetryId":null,"Pinyin":"sān yuè shǐ jiu rì ，xiān huáng zhī jì chén ","Tag":null,"Explanation":null,"English":null,"Sort":9,"Dynasty":"清"},{"Id":5334059,"Sentence":"同登北顾山，仰首号苍旻。","Rank":0,"PoetryId":null,"Pinyin":"tóng dēng běi gù shān ，yǎng shǒu háo cāng mǐn ","Tag":null,"Explanation":null,"English":null,"Sort":10,"Dynasty":"清"},{"Id":5334060,"Sentence":"野老或见怜，朝士反见嗔。","Rank":0,"PoetryId":null,"Pinyin":"yě lǎo huò jiàn lián ，cháo shì fǎn jiàn chēn ","Tag":null,"Explanation":null,"English":null,"Sort":11,"Dynasty":"清"},{"Id":5334061,"Sentence":"俄而江北岸，鼓角声振振。","Rank":0,"PoetryId":null,"Pinyin":"é ér jiāng běi àn ，gǔ jiǎo shēng zhèn zhèn ","Tag":null,"Explanation":null,"English":null,"Sort":12,"Dynasty":"清"},{"Id":5334062,"Sentence":"君先挈妻子，湖村依所亲。","Rank":0,"PoetryId":null,"Pinyin":"jūn xiān qiè qī zi ，hú cūn yī suǒ qīn ","Tag":null,"Explanation":null,"English":null,"Sort":13,"Dynasty":"清"},{"Id":5334063,"Sentence":"我亦携小妇，追随为比邻。","Rank":0,"PoetryId":null,"Pinyin":"wǒ yì xié xiǎo fù ，zhuī suǐ wéi bi lǐn ","Tag":null,"Explanation":null,"English":null,"Sort":14,"Dynasty":"清"},{"Id":5334064,"Sentence":"此地既幽僻，可以长垂纶。","Rank":0,"PoetryId":null,"Pinyin":"ci 地jì yōu pì ，kě yi cháng chuǐ guān ","Tag":null,"Explanation":null,"English":null,"Sort":15,"Dynasty":"清"},{"Id":5334065,"Sentence":"君复有远图，舍我游越闽。","Rank":0,"PoetryId":null,"Pinyin":"jūn fù yǒu yuǎn tú ，shě wǒ yóu yuè min ","Tag":null,"Explanation":null,"English":null,"Sort":16,"Dynasty":"清"},{"Id":5334066,"Sentence":"三岁始归来，道路罹百屯。","Rank":0,"PoetryId":null,"Pinyin":"sān suì shi guī lái ，dāo lù lǐ bǎi tún ","Tag":null,"Explanation":null,"English":null,"Sort":17,"Dynasty":"清"},{"Id":5334067,"Sentence":"我适无所为，卖卜润城闉。","Rank":0,"PoetryId":null,"Pinyin":"wǒ kuò mó suǒ wéi ，mài 卜rùn chéng yīn ","Tag":null,"Explanation":null,"English":null,"Sort":18,"Dynasty":"清"},{"Id":5334068,"Sentence":"一见喜欲狂，茅屋共宵晨。","Rank":0,"PoetryId":null,"Pinyin":"yī jiàn xi yù kuáng ，máo wū gōng xiāo chén ","Tag":null,"Explanation":null,"English":null,"Sort":19,"Dynasty":"清"},{"Id":5334069,"Sentence":"曾将卖卜钱，买酒醉千巡。","Rank":0,"PoetryId":null,"Pinyin":"céng jiāng mài 卜qián ，mǎi jiu zuì qiān xún ","Tag":null,"Explanation":null,"English":null,"Sort":20,"Dynasty":"清"},{"Id":5334070,"Sentence":"无何江上别，东西各风尘。","Rank":0,"PoetryId":null,"Pinyin":"mó hé jiāng shǎng bié ，dōng xī gě fēng chén ","Tag":null,"Explanation":null,"English":null,"Sort":21,"Dynasty":"清"},{"Id":5334071,"Sentence":"弹指十二年，迥若吴与秦。","Rank":0,"PoetryId":null,"Pinyin":"dàn zhi shǐ èr nián ，jiǒng rě wú yú qǐn ","Tag":null,"Explanation":null,"English":null,"Sort":22,"Dynasty":"清"},{"Id":5334072,"Sentence":"己亥黄河边，邂逅疑有神。","Rank":0,"PoetryId":null,"Pinyin":"ji hài huáng hé biān ，xiè hòu yǐ yǒu shén ","Tag":null,"Explanation":null,"English":null,"Sort":23,"Dynasty":"清"},{"Id":5334073,"Sentence":"因过范生宅，连床话经旬。","Rank":0,"PoetryId":null,"Pinyin":"yīn guō fàn shēng zhái ，lián chuáng huà jīng xún ","Tag":null,"Explanation":null,"English":null,"Sort":24,"Dynasty":"清"},{"Id":5334074,"Sentence":"赠答非一篇，相期保松筠。","Rank":0,"PoetryId":null,"Pinyin":"zèng dā fēi yī piān ，xiāng jī bǎo sōng jūn ","Tag":null,"Explanation":null,"English":null,"Sort":25,"Dynasty":"清"},{"Id":5334075,"Sentence":"别后又五载，闻君家益贫。","Rank":0,"PoetryId":null,"Pinyin":"bié hòu yòu wǔ zǎi ，wén jūn gū yì pǐn ","Tag":null,"Explanation":null,"English":null,"Sort":26,"Dynasty":"清"},{"Id":5334077,"Sentence":"寄居荒山中，妻子行负薪。","Rank":0,"PoetryId":null,"Pinyin":"jì jū huāng shān zhōng ，qī zi háng fù xīn ","Tag":null,"Explanation":null,"English":null,"Sort":28,"Dynasty":"清"},{"Id":5334078,"Sentence":"癸卯春三月，京江重问津。","Rank":0,"PoetryId":null,"Pinyin":"gui mǎo chūn sān yuè ，jīng jiāng chóng wèn jīn ","Tag":null,"Explanation":null,"English":null,"Sort":29,"Dynasty":"清"},{"Id":5334079,"Sentence":"维舟即相访，奇穷果无伦。","Rank":0,"PoetryId":null,"Pinyin":"wéi zhōu jǐ xiāng fǎng ，jī qióng guǒ mó lún ","Tag":null,"Explanation":null,"English":null,"Sort":30,"Dynasty":"清"},{"Id":5334080,"Sentence":"颠毛种种白，颜面黑且皴。","Rank":0,"PoetryId":null,"Pinyin":"diān máo chóng chóng bái ，yán miàn hēi jū cūn ","Tag":null,"Explanation":null,"English":null,"Sort":31,"Dynasty":"清"},{"Id":5334081,"Sentence":"破帽与敝衣，何减百结鹑。","Rank":0,"PoetryId":null,"Pinyin":"pò mào yú bì yī ，hé jiǎn bǎi jiē chún ","Tag":null,"Explanation":null,"English":null,"Sort":32,"Dynasty":"清"},{"Id":5334082,"Sentence":"况当十九日，言之鼻酸辛。","Rank":0,"PoetryId":null,"Pinyin":"kuàng dāng shǐ jiu rì ，yán zhī bǐ suān xīn ","Tag":null,"Explanation":null,"English":null,"Sort":33,"Dynasty":"清"},{"Id":5334083,"Sentence":"仍往北顾山，乱石迷荆榛。","Rank":0,"PoetryId":null,"Pinyin":"réng wǎng běi gù shān ，luàn dàn mī jīng zhēn ","Tag":null,"Explanation":null,"English":null,"Sort":34,"Dynasty":"清"},{"Id":5334084,"Sentence":"旅人不敢上，一恸何繇申。","Rank":0,"PoetryId":null,"Pinyin":"lǚ rén bú gǎn shǎng ，yī tòng hé yáo shēn ","Tag":null,"Explanation":null,"English":null,"Sort":35,"Dynasty":"清"},{"Id":5334085,"Sentence":"是夕返我寓，呼童采江蘋。","Rank":0,"PoetryId":null,"Pinyin":"shì xī fǎn wǒ yù ，hū tóng cǎi jiāng pǐn ","Tag":null,"Explanation":null,"English":null,"Sort":36,"Dynasty":"清"},{"Id":5334086,"Sentence":"取酒酹灯前，心曲难具陈。","Rank":0,"PoetryId":null,"Pinyin":"qǔ jiu lèi dēng qián ，xīn qū nán jù chén ","Tag":null,"Explanation":null,"English":null,"Sort":37,"Dynasty":"清"},{"Id":5334087,"Sentence":"回思廿年事，惘如梦中因。","Rank":0,"PoetryId":null,"Pinyin":"huǐ sāi niàn nián shì ，wǎng rú mèng zhōng yīn ","Tag":null,"Explanation":null,"English":null,"Sort":38,"Dynasty":"清"},{"Id":5334088,"Sentence":"夜半作此诗，龙钟泪沾巾。","Rank":0,"PoetryId":null,"Pinyin":"yè bàn zuō ci shī ，lóng zhōng lèi zhān jīn ","Tag":null,"Explanation":null,"English":null,"Sort":39,"Dynasty":"清"}]}