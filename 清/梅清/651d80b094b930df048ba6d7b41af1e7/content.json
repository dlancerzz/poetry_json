{"Id":727680,"Title":"石公从黄山来宛见贻佳画答以长歌","Dynasty":"清","Author":"梅清","Context":"我陟岱宗三万丈，倒瞷扶桑起泱漭。手摘片云归江乐，梦中缥缈碧霞上。碧霞峰正青，忽然接黄海。石公贻我图，恍惚不可解。绝巘阴森四壁寒，云峦窅冥惊漫漫。玉屏五老争拱立，海门九龙纷乘骖。骤疑仙峤合，转讶真宰通。卧游当岳表，乃在天都峰。天都之奇奇莫纪，我公收拾奚囊里。掷将幻笔落人间，遂使轩辕曾不死。我写泰山云，云向石涛飞。公写黄山云，云染瞿硎衣。白云满眼无时尽，云根冉冉归灵境。何时公向岱颠游，看余已发黄山兴。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"651d80b094b930df048ba6d7b41af1e7","Step":0,"Verses":[{"Id":5922910,"Sentence":"我陟岱宗三万丈，倒瞷扶桑起泱漭。","Rank":0,"PoetryId":null,"Pinyin":"wǒ zhì dài zōng sān mò zhàng ，dǎo jiàn fú sāng qi yāng mǎng ","Tag":null,"Explanation":null,"English":null,"Sort":0,"Dynasty":"清"},{"Id":5922911,"Sentence":"手摘片云归江乐，梦中缥缈碧霞上。","Rank":0,"PoetryId":null,"Pinyin":"shǒu zhāi piān yún guī jiāng lè ，mèng zhōng piāo miǎo bì xiá shǎng ","Tag":null,"Explanation":null,"English":null,"Sort":1,"Dynasty":"清"},{"Id":5922912,"Sentence":"碧霞峰正青，忽然接黄海。","Rank":0,"PoetryId":null,"Pinyin":"bì xiá fēng zhēng qīng ，hū rán jiē huáng hǎi ","Tag":null,"Explanation":null,"English":null,"Sort":2,"Dynasty":"清"},{"Id":5922913,"Sentence":"石公贻我图，恍惚不可解。","Rank":0,"PoetryId":null,"Pinyin":"dàn gōng yǐ wǒ tú ，huǎng hū bú kě jiě ","Tag":null,"Explanation":null,"English":null,"Sort":3,"Dynasty":"清"},{"Id":5922914,"Sentence":"绝巘阴森四壁寒，云峦窅冥惊漫漫。","Rank":0,"PoetryId":null,"Pinyin":"jué yǎn yīn sēn sì bì hán ，yún luán yǎo mǐng jīng màn màn ","Tag":null,"Explanation":null,"English":null,"Sort":4,"Dynasty":"清"},{"Id":5922915,"Sentence":"玉屏五老争拱立，海门九龙纷乘骖。","Rank":0,"PoetryId":null,"Pinyin":"yù bīng wǔ lǎo zhēng gǒng lì ，hǎi mén jiu lóng fēn chéng cān ","Tag":null,"Explanation":null,"English":null,"Sort":5,"Dynasty":"清"},{"Id":5922916,"Sentence":"骤疑仙峤合，转讶真宰通。","Rank":0,"PoetryId":null,"Pinyin":"zhòu yǐ xiān jiào gě ，zhuǎi yà zhēn zǎi tōng ","Tag":null,"Explanation":null,"English":null,"Sort":6,"Dynasty":"清"},{"Id":5922917,"Sentence":"卧游当岳表，乃在天都峰。","Rank":0,"PoetryId":null,"Pinyin":"wò yóu dāng yuè biǎo ，nǎi zài tiān dōu fēng ","Tag":null,"Explanation":null,"English":null,"Sort":7,"Dynasty":"清"},{"Id":5922918,"Sentence":"天都之奇奇莫纪，我公收拾奚囊里。","Rank":0,"PoetryId":null,"Pinyin":"tiān dōu zhī jī jī mò ji ，wǒ gōng shōu shè xī nāng li ","Tag":null,"Explanation":null,"English":null,"Sort":8,"Dynasty":"清"},{"Id":5922919,"Sentence":"掷将幻笔落人间，遂使轩辕曾不死。","Rank":0,"PoetryId":null,"Pinyin":"zhì jiāng huàn bi là rén jiān ，suǐ shi xuān yuán céng bú si ","Tag":null,"Explanation":null,"English":null,"Sort":9,"Dynasty":"清"},{"Id":5922920,"Sentence":"我写泰山云，云向石涛飞。","Rank":0,"PoetryId":null,"Pinyin":"wǒ xiě tài shān yún ，yún xiàng dàn tāo fēi ","Tag":null,"Explanation":null,"English":null,"Sort":10,"Dynasty":"清"},{"Id":5922921,"Sentence":"公写黄山云，云染瞿硎衣。","Rank":0,"PoetryId":null,"Pinyin":"gōng xiě huáng shān yún ，yún rǎn jù xǐng yī ","Tag":null,"Explanation":null,"English":null,"Sort":11,"Dynasty":"清"},{"Id":5922922,"Sentence":"白云满眼无时尽，云根冉冉归灵境。","Rank":0,"PoetryId":null,"Pinyin":"bái yún mǎn yǎn mó shǐ jin ，yún gēn rǎn rǎn guī lǐng jìng ","Tag":null,"Explanation":null,"English":null,"Sort":12,"Dynasty":"清"},{"Id":5922923,"Sentence":"何时公向岱颠游，看余已发黄山兴。","Rank":0,"PoetryId":null,"Pinyin":"hé shǐ gōng xiàng dài diān yóu ，kān yú yi fā huáng shān xīng ","Tag":null,"Explanation":null,"English":null,"Sort":13,"Dynasty":"清"}]}