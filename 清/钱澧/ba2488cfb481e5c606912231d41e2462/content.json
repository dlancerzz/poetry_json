{"Id":809960,"Title":"还家","Dynasty":"清","Author":"钱澧","Context":"代马不忘北，越禽欣南栖。游子乍还乡，恍恍意翻迷。入门见父母，惜我颜黑黧。长跪进致辞，行李实惨凄。为言不足忧，吾肠便藿藜。诸弟出营食，顾见蓬头妻。弟妇拜且却，小妹娇还啼。阿长将米归，黑盐手并赍。喜传豆角熟，不但食黄齑。堂堂七尺躯，壮齿生久齐。饥寒上累亲，不如跪乳羝。春云乱漠漠，春草碧萋萋。我始至前村，竹根鸣午鸡。是维二月初，万生咸已齐。人情同念旧，别久见未迷。走视太史公，簪笔入金闺。岂闻去年水，飘荡家无栖。辛苦留性命，还归理故蹊。虽无完庐室，幸庇旧锄犁。闻此痛五中，热泪千行啼。骨肉几不全，功名何足稽。死当狐首丘，生当龟曳泥。黄昏忽细雨，孤镫照凄迷。叩门欣弟归，赤脚踏水泥。始知仲已远，或到武昌西。叔壮颇复锐，季长与我齐。狂喜出赊酒，夜久满瓶携。嗔我问生事，杯进不容稽。人生固有穷，但恐制行低。齐人饕富贵，羞死妾与妻。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ba2488cfb481e5c606912231d41e2462","Step":0,"Verses":[{"Id":5465014,"Sentence":"代马不忘北，越禽欣南栖。","Rank":0,"PoetryId":null,"Pinyin":"dài mǎ bú wàng běi ，yuè qǐn xīn nā qī ","Tag":null,"Explanation":null,"English":null,"Sort":0,"Dynasty":"清"},{"Id":5465015,"Sentence":"游子乍还乡，恍恍意翻迷。","Rank":0,"PoetryId":null,"Pinyin":"yóu zi zhà hái xiāng ，huǎng huǎng yì fān mī ","Tag":null,"Explanation":null,"English":null,"Sort":1,"Dynasty":"清"},{"Id":5465039,"Sentence":"叔壮颇复锐，季长与我齐。","Rank":0,"PoetryId":null,"Pinyin":"shū zhuàng pō fù ruì ，jì cháng yú wǒ jì ","Tag":null,"Explanation":null,"English":null,"Sort":25,"Dynasty":"清"},{"Id":5465041,"Sentence":"嗔我问生事，杯进不容稽。","Rank":0,"PoetryId":null,"Pinyin":"chēn wǒ wèn shēng shì ，bēi jìn bú róng jī ","Tag":null,"Explanation":null,"English":null,"Sort":27,"Dynasty":"清"},{"Id":5465016,"Sentence":"入门见父母，惜我颜黑黧。","Rank":0,"PoetryId":null,"Pinyin":"rù mén jiàn fǔ mǔ ，xī wǒ yán hēi lǐ ","Tag":null,"Explanation":null,"English":null,"Sort":2,"Dynasty":"清"},{"Id":5465017,"Sentence":"长跪进致辞，行李实惨凄。","Rank":0,"PoetryId":null,"Pinyin":"cháng guì jìn zhì cǐ ，háng li shǐ cǎn qī ","Tag":null,"Explanation":null,"English":null,"Sort":3,"Dynasty":"清"},{"Id":5465018,"Sentence":"为言不足忧，吾肠便藿藜。","Rank":0,"PoetryId":null,"Pinyin":"wéi yán bú zú yōu ，wú cháng biàn huò lǐ ","Tag":null,"Explanation":null,"English":null,"Sort":4,"Dynasty":"清"},{"Id":5465019,"Sentence":"诸弟出营食，顾见蓬头妻。","Rank":0,"PoetryId":null,"Pinyin":"zhū dì chū yǐng shǐ ，gù jiàn péng tóu qī ","Tag":null,"Explanation":null,"English":null,"Sort":5,"Dynasty":"清"},{"Id":5465020,"Sentence":"弟妇拜且却，小妹娇还啼。","Rank":0,"PoetryId":null,"Pinyin":"dì fù bài jū què ，xiǎo mèi jiāo hái tǐ ","Tag":null,"Explanation":null,"English":null,"Sort":6,"Dynasty":"清"},{"Id":5465021,"Sentence":"阿长将米归，黑盐手并赍。","Rank":0,"PoetryId":null,"Pinyin":"ā cháng jiāng mi guī ，hēi yán shǒu bīng jī ","Tag":null,"Explanation":null,"English":null,"Sort":7,"Dynasty":"清"},{"Id":5465022,"Sentence":"喜传豆角熟，不但食黄齑。","Rank":0,"PoetryId":null,"Pinyin":"xi chuán dòu jiǎo shóu ，bú dàn shǐ huáng jī ","Tag":null,"Explanation":null,"English":null,"Sort":8,"Dynasty":"清"},{"Id":5465023,"Sentence":"堂堂七尺躯，壮齿生久齐。","Rank":0,"PoetryId":null,"Pinyin":"táng táng qī chě qū ，zhuàng chi shēng jiu jì ","Tag":null,"Explanation":null,"English":null,"Sort":9,"Dynasty":"清"},{"Id":5465024,"Sentence":"饥寒上累亲，不如跪乳羝。","Rank":0,"PoetryId":null,"Pinyin":"jī hán shǎng léi qīn ，bú rú guì rǔ dī ","Tag":null,"Explanation":null,"English":null,"Sort":10,"Dynasty":"清"},{"Id":5465025,"Sentence":"春云乱漠漠，春草碧萋萋。","Rank":0,"PoetryId":null,"Pinyin":"chūn yún luàn mò mò ，chūn cǎo bì qī qī ","Tag":null,"Explanation":null,"English":null,"Sort":11,"Dynasty":"清"},{"Id":5465026,"Sentence":"我始至前村，竹根鸣午鸡。","Rank":0,"PoetryId":null,"Pinyin":"wǒ shi zhì qián cūn ，zhú gēn mǐng wǔ jī ","Tag":null,"Explanation":null,"English":null,"Sort":12,"Dynasty":"清"},{"Id":5465027,"Sentence":"是维二月初，万生咸已齐。","Rank":0,"PoetryId":null,"Pinyin":"shì wéi èr yuè chū ，mò shēng xián yi jì ","Tag":null,"Explanation":null,"English":null,"Sort":13,"Dynasty":"清"},{"Id":5465028,"Sentence":"人情同念旧，别久见未迷。","Rank":0,"PoetryId":null,"Pinyin":"rén qǐng tóng niàn jìu ，bié jiu jiàn wèi mī ","Tag":null,"Explanation":null,"English":null,"Sort":14,"Dynasty":"清"},{"Id":5465029,"Sentence":"走视太史公，簪笔入金闺。","Rank":0,"PoetryId":null,"Pinyin":"zǒu shì tài shi gōng ，zān bi rù jīn guī ","Tag":null,"Explanation":null,"English":null,"Sort":15,"Dynasty":"清"},{"Id":5465030,"Sentence":"岂闻去年水，飘荡家无栖。","Rank":0,"PoetryId":null,"Pinyin":"qi wén qù nián shui ，piāo dàng gū mó qī ","Tag":null,"Explanation":null,"English":null,"Sort":16,"Dynasty":"清"},{"Id":5465031,"Sentence":"辛苦留性命，还归理故蹊。","Rank":0,"PoetryId":null,"Pinyin":"xīn kǔ lǐu xìng mìng ，hái guī li gù qī ","Tag":null,"Explanation":null,"English":null,"Sort":17,"Dynasty":"清"},{"Id":5465032,"Sentence":"虽无完庐室，幸庇旧锄犁。","Rank":0,"PoetryId":null,"Pinyin":"suī mó wán lú shì ，xìng bì jìu chú lǐ ","Tag":null,"Explanation":null,"English":null,"Sort":18,"Dynasty":"清"},{"Id":5465033,"Sentence":"闻此痛五中，热泪千行啼。","Rank":0,"PoetryId":null,"Pinyin":"wén ci tòng wǔ zhōng ，rè lèi qiān háng tǐ ","Tag":null,"Explanation":null,"English":null,"Sort":19,"Dynasty":"清"},{"Id":5465034,"Sentence":"骨肉几不全，功名何足稽。","Rank":0,"PoetryId":null,"Pinyin":"gū ròu jī bú quán ，gōng mǐng hé zú jī ","Tag":null,"Explanation":null,"English":null,"Sort":20,"Dynasty":"清"},{"Id":5465035,"Sentence":"死当狐首丘，生当龟曳泥。","Rank":0,"PoetryId":null,"Pinyin":"si dāng hú shǒu qīu ，shēng dāng guī yè nǐ ","Tag":null,"Explanation":null,"English":null,"Sort":21,"Dynasty":"清"},{"Id":5465036,"Sentence":"黄昏忽细雨，孤镫照凄迷。","Rank":0,"PoetryId":null,"Pinyin":"huáng hūn hū xì yǔ ，gū dèng zhào qī mī ","Tag":null,"Explanation":null,"English":null,"Sort":22,"Dynasty":"清"},{"Id":5465037,"Sentence":"叩门欣弟归，赤脚踏水泥。","Rank":0,"PoetryId":null,"Pinyin":"kòu mén xīn dì guī ，chì jiǎo tā shui nǐ ","Tag":null,"Explanation":null,"English":null,"Sort":23,"Dynasty":"清"},{"Id":5465038,"Sentence":"始知仲已远，或到武昌西。","Rank":0,"PoetryId":null,"Pinyin":"shi zhī zhòng yi yuǎn ，huò dào wǔ chāng xī ","Tag":null,"Explanation":null,"English":null,"Sort":24,"Dynasty":"清"},{"Id":5465040,"Sentence":"狂喜出赊酒，夜久满瓶携。","Rank":0,"PoetryId":null,"Pinyin":"kuáng xi chū shē jiu ，yè jiu mǎn pǐng xié ","Tag":null,"Explanation":null,"English":null,"Sort":26,"Dynasty":"清"},{"Id":5465042,"Sentence":"人生固有穷，但恐制行低。","Rank":0,"PoetryId":null,"Pinyin":"rén shēng gù yǒu qióng ，dàn kǒng zhì háng dī ","Tag":null,"Explanation":null,"English":null,"Sort":28,"Dynasty":"清"},{"Id":5465043,"Sentence":"齐人饕富贵，羞死妾与妻。","Rank":0,"PoetryId":null,"Pinyin":"jì rén tāo fù guì ，xīu si qiè yú qī ","Tag":null,"Explanation":null,"English":null,"Sort":29,"Dynasty":"清"}]}