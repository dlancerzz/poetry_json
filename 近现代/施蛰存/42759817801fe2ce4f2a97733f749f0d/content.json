{"Id":847247,"Title":"车行浙赣道中得诗六章存二首 其二","Dynasty":"近现代","Author":"施蛰存","Context":"苏溪有好梨，残核不忍弃。义乌有好藕，白逾美人臂。行客盛奖赏，使吾动食指。探怀破悭囊，买食尽三四。方物虽足珍，未遽誇殊异。产饶值自贱，贸迁弗为得。吾意宁在口，得之念不易。今日从此过，再来何日事。馀甘留齿颊，回味托梦寐。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"42759817801fe2ce4f2a97733f749f0d","Step":0,"Verses":[{"Id":4967230,"Sentence":"苏溪有好梨，残核不忍弃。","Rank":0,"PoetryId":null,"Pinyin":"sū xī yǒu hǎo lǐ ，cán hé bú rěn qì ","Tag":null,"Explanation":null,"English":null,"Sort":0,"Dynasty":"近现代"},{"Id":4967231,"Sentence":"义乌有好藕，白逾美人臂。","Rank":0,"PoetryId":null,"Pinyin":"yǐ wū yǒu hǎo ǒu ，bái yú měi rén 臂","Tag":null,"Explanation":null,"English":null,"Sort":1,"Dynasty":"近现代"},{"Id":4967232,"Sentence":"行客盛奖赏，使吾动食指。","Rank":0,"PoetryId":null,"Pinyin":"háng kè chéng jiǎng shǎng ，shi wú dòng shǐ zhi ","Tag":null,"Explanation":null,"English":null,"Sort":2,"Dynasty":"近现代"},{"Id":4967233,"Sentence":"探怀破悭囊，买食尽三四。","Rank":0,"PoetryId":null,"Pinyin":"tàn huái pò qiān nāng ，mǎi shǐ jin sān sì ","Tag":null,"Explanation":null,"English":null,"Sort":3,"Dynasty":"近现代"},{"Id":4967234,"Sentence":"方物虽足珍，未遽誇殊异。","Rank":0,"PoetryId":null,"Pinyin":"fāng wù suī zú zhēn ，wèi jù kuā shū yì ","Tag":null,"Explanation":null,"English":null,"Sort":4,"Dynasty":"近现代"},{"Id":4967235,"Sentence":"产饶值自贱，贸迁弗为得。","Rank":0,"PoetryId":null,"Pinyin":"chǎn ráo zhǐ zì jiàn ，mào qiān fú wéi dé ","Tag":null,"Explanation":null,"English":null,"Sort":5,"Dynasty":"近现代"},{"Id":4967236,"Sentence":"吾意宁在口，得之念不易。","Rank":0,"PoetryId":null,"Pinyin":"wú yì nǐng zài kǒu ，dé zhī niàn bú yì ","Tag":null,"Explanation":null,"English":null,"Sort":6,"Dynasty":"近现代"},{"Id":4967237,"Sentence":"今日从此过，再来何日事。","Rank":0,"PoetryId":null,"Pinyin":"jīn rì cóng ci guō ，zài lái hé rì shì ","Tag":null,"Explanation":null,"English":null,"Sort":7,"Dynasty":"近现代"},{"Id":4967238,"Sentence":"馀甘留齿颊，回味托梦寐。","Rank":0,"PoetryId":null,"Pinyin":"yú gān lǐu chi jiá ，huǐ wèi tuō mèng mèi ","Tag":null,"Explanation":null,"English":null,"Sort":8,"Dynasty":"近现代"}]}