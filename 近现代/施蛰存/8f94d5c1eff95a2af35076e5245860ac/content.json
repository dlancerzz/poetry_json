{"Id":847350,"Title":"清晨自天心庵经天井至三仰峰道中","Dynasty":"近现代","Author":"施蛰存","Context":"昧旦入幽谷，曲径封苍烟。文竿滴寒翠，霜皮凝古涎。涧鸣轮转毂，风动夔怜蚿。曳杖惊传响，沾衣惜屡褰。浮阳岂吝照，层阴宁久悬。隈隩忽开霁，岩壑更丑妍。气通腾野马，日炙迁啼鹃。豁蒙极遐览，游情良自便。行穿天井底，蹑彼云路巅。欲寻碧霄洞，用访琼琯仙。抗心参物化，得意夺言诠。遥峰肃三仰，孤怀伫一宣。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"8f94d5c1eff95a2af35076e5245860ac","Step":0,"Verses":[{"Id":4967617,"Sentence":"昧旦入幽谷，曲径封苍烟。","Rank":0,"PoetryId":null,"Pinyin":"mèi dàn rù yōu gǔ ，qū jìng fēng cāng yān ","Tag":null,"Explanation":null,"English":null,"Sort":0,"Dynasty":"近现代"},{"Id":4967618,"Sentence":"文竿滴寒翠，霜皮凝古涎。","Rank":0,"PoetryId":null,"Pinyin":"wén gān dī hán cuì ，shuāng pǐ nǐng gǔ xián ","Tag":null,"Explanation":null,"English":null,"Sort":1,"Dynasty":"近现代"},{"Id":4967619,"Sentence":"涧鸣轮转毂，风动夔怜蚿。","Rank":0,"PoetryId":null,"Pinyin":"jiàn mǐng lún zhuǎi gū ，fēng dòng kuǐ lián xián ","Tag":null,"Explanation":null,"English":null,"Sort":2,"Dynasty":"近现代"},{"Id":4967620,"Sentence":"曳杖惊传响，沾衣惜屡褰。","Rank":0,"PoetryId":null,"Pinyin":"yè zhàng jīng chuán xiǎng ，zhān yī xī lǚ qiān ","Tag":null,"Explanation":null,"English":null,"Sort":3,"Dynasty":"近现代"},{"Id":4967621,"Sentence":"浮阳岂吝照，层阴宁久悬。","Rank":0,"PoetryId":null,"Pinyin":"fú yáng qi lìn zhào ，céng yīn nǐng jiu xuán ","Tag":null,"Explanation":null,"English":null,"Sort":4,"Dynasty":"近现代"},{"Id":4967622,"Sentence":"隈隩忽开霁，岩壑更丑妍。","Rank":0,"PoetryId":null,"Pinyin":"wēi yù hū kāi jì ，yán hè gēng chǒu yán ","Tag":null,"Explanation":null,"English":null,"Sort":5,"Dynasty":"近现代"},{"Id":4967623,"Sentence":"气通腾野马，日炙迁啼鹃。","Rank":0,"PoetryId":null,"Pinyin":"qì tōng tēng yě mǎ ，rì zhì qiān tǐ juān ","Tag":null,"Explanation":null,"English":null,"Sort":6,"Dynasty":"近现代"},{"Id":4967624,"Sentence":"豁蒙极遐览，游情良自便。","Rank":0,"PoetryId":null,"Pinyin":"huá mēng jǐ xiá lǎn ，yóu qǐng liáng zì biàn ","Tag":null,"Explanation":null,"English":null,"Sort":7,"Dynasty":"近现代"},{"Id":4967625,"Sentence":"行穿天井底，蹑彼云路巅。","Rank":0,"PoetryId":null,"Pinyin":"háng chuān tiān jing 底，niè bi yún lù diān ","Tag":null,"Explanation":null,"English":null,"Sort":8,"Dynasty":"近现代"},{"Id":4967627,"Sentence":"抗心参物化，得意夺言诠。","Rank":0,"PoetryId":null,"Pinyin":"kàng xīn cān wù huā ，dé yì duó yán quán ","Tag":null,"Explanation":null,"English":null,"Sort":10,"Dynasty":"近现代"},{"Id":4967626,"Sentence":"欲寻碧霄洞，用访琼琯仙。","Rank":0,"PoetryId":null,"Pinyin":"yù xún bì xiāo dòng ，yòng fǎng qióng guǎn xiān ","Tag":null,"Explanation":null,"English":null,"Sort":9,"Dynasty":"近现代"},{"Id":4967628,"Sentence":"遥峰肃三仰，孤怀伫一宣。","Rank":0,"PoetryId":null,"Pinyin":"yáo fēng sù sān yǎng ，gū huái zhù yī xuān ","Tag":null,"Explanation":null,"English":null,"Sort":11,"Dynasty":"近现代"}]}