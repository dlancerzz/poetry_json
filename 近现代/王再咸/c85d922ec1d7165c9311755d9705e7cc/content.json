{"Id":850133,"Title":"题扬挺生刺史我与我周旋园图","Dynasty":"近现代","Author":"王再咸","Context":"开天一画鸿濛破，何人能向图中坐。披图大呼我为谁，万口瘖哑无敢喏。杨子为我有我在，剨然划断人天界。世间无物可周旋，日日低头向我拜。谓我尔何少，斥退群儿自潦倒。共惊庞统半英雄，讵识杜陵一野老。谓我尔何多，兴来老子同婆娑。梅花化身千务观，水光荡影百东坡。长安车马纷如织，宾客多似霜林叶。面上土厚一尺馀，人人有我不相识。安得大千世界恒河沙数人，东风三日吹作空中尘。黄土濛濛洒六合，自昂其头如昆仑。一我俯，一我仰，尻轮神马相来往。盘古去后千万年，巍然自结青天党。一我歌，一我哭，海外宫商自成曲。洗尽寻常苍蝇声，仙音无字不能读。一我却而前，一我伏而起，盘礴八荒自为礼。尻穷元圃头不周，躬身一曲九万里。仙亦不能招，佛亦不能惑，自为主人自为客。唯有东鲁童真大菩萨，我欲请来共参无我法。梦耶觉耶蝴蝶飞，角之逐之龙虎机。去年忽欲我外寻其徒，诣阙径上万言书。匡张孔马俱嚇倒，肯教贩我如屠沽。不如拂衣且归去，巢父之巢壶公壶。嗟予十年毷氉还如旧，遂令肝胆自相斗。飘飘四海无容身，转笑乾坤比我瘦。既难明月成三人，徒有清风张两袖。君不见，冯长乐老、胡中庸公，浮尘日坐春风中。王侯将相拾芥耳，何妨千秋无真龙。又不见，屈独醒、刘四骂，与世傲然不相下。各持宣明面向人，究竟真吾从何画。但生皮，无长骨，但生毛，莫戴角，皤然十围浑沌腹。应有竟有无竟无，一我收之无不足。既合渊明影形神，何分颜子丝竹肉。天上之星不为商与参，地下之水不为渭与泾，但令堪舆以内一气相氤氲。三十二相由我生，一旦无之心太平。此图岂徒坐右铭，图外之我闻不闻。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c85d922ec1d7165c9311755d9705e7cc","Step":0,"Verses":[{"Id":4983665,"Sentence":"谓我尔何少，斥退群儿自潦倒。","Rank":0,"PoetryId":null,"Pinyin":"wèi wǒ ěr hé shǎo ，chì tuì qún ér zì lǎo dǎo ","Tag":null,"Explanation":null,"English":null,"Sort":4,"Dynasty":"近现代"},{"Id":4983684,"Sentence":"不如拂衣且归去，巢父之巢壶公壶。","Rank":0,"PoetryId":null,"Pinyin":"bú rú bì yī jū guī qù ，cháo fǔ zhī cháo hú gōng hú ","Tag":null,"Explanation":null,"English":null,"Sort":23,"Dynasty":"近现代"},{"Id":4983695,"Sentence":"天上之星不为商与参，地下之水不为渭与泾，但令堪舆以内一气相氤氲。","Rank":0,"PoetryId":null,"Pinyin":"tiān shǎng zhī xīng bú wéi shāng yú cān ，地xià zhī shui bú wéi wèi yú jīng ，dàn ling kān yú yi nèi yī qì xiāng yīn yūn ","Tag":null,"Explanation":null,"English":null,"Sort":34,"Dynasty":"近现代"},{"Id":4983661,"Sentence":"开天一画鸿濛破，何人能向图中坐。","Rank":0,"PoetryId":null,"Pinyin":"kāi tiān yī huà hóng mēng pò ，hé rén néng xiàng tú zhōng zuò ","Tag":null,"Explanation":null,"English":null,"Sort":0,"Dynasty":"近现代"},{"Id":4983662,"Sentence":"披图大呼我为谁，万口瘖哑无敢喏。","Rank":0,"PoetryId":null,"Pinyin":"pī tú dà hū wǒ wéi shéi ，mò kǒu yīn è mó gǎn nuò ","Tag":null,"Explanation":null,"English":null,"Sort":1,"Dynasty":"近现代"},{"Id":4983663,"Sentence":"杨子为我有我在，剨然划断人天界。","Rank":0,"PoetryId":null,"Pinyin":"yáng zi wéi wǒ yǒu wǒ zài ，huō rán huá duàn rén tiān jiè ","Tag":null,"Explanation":null,"English":null,"Sort":2,"Dynasty":"近现代"},{"Id":4983664,"Sentence":"世间无物可周旋，日日低头向我拜。","Rank":0,"PoetryId":null,"Pinyin":"shì jiān mó wù kě zhōu xuán ，rì rì dī tóu xiàng wǒ bài ","Tag":null,"Explanation":null,"English":null,"Sort":3,"Dynasty":"近现代"},{"Id":4983666,"Sentence":"共惊庞统半英雄，讵识杜陵一野老。","Rank":0,"PoetryId":null,"Pinyin":"gōng jīng páng tǒng bàn yīng xióng ，jù shǐ dù lǐng yī yě lǎo ","Tag":null,"Explanation":null,"English":null,"Sort":5,"Dynasty":"近现代"},{"Id":4983667,"Sentence":"谓我尔何多，兴来老子同婆娑。","Rank":0,"PoetryId":null,"Pinyin":"wèi wǒ ěr hé duō ，xīng lái lǎo zi tóng pó suō ","Tag":null,"Explanation":null,"English":null,"Sort":6,"Dynasty":"近现代"},{"Id":4983668,"Sentence":"梅花化身千务观，水光荡影百东坡。","Rank":0,"PoetryId":null,"Pinyin":"méi huā huā shēn qiān wù guān ，shui guāng dàng ying bǎi dōng pō ","Tag":null,"Explanation":null,"English":null,"Sort":7,"Dynasty":"近现代"},{"Id":4983669,"Sentence":"长安车马纷如织，宾客多似霜林叶。","Rank":0,"PoetryId":null,"Pinyin":"cháng ān chē mǎ fēn rú zhī ，bīn kè duō shì shuāng lǐn xié ","Tag":null,"Explanation":null,"English":null,"Sort":8,"Dynasty":"近现代"},{"Id":4983670,"Sentence":"面上土厚一尺馀，人人有我不相识。","Rank":0,"PoetryId":null,"Pinyin":"miàn shǎng tǔ hòu yī chě yú ，rén rén yǒu wǒ bú xiāng shǐ ","Tag":null,"Explanation":null,"English":null,"Sort":9,"Dynasty":"近现代"},{"Id":4983671,"Sentence":"安得大千世界恒河沙数人，东风三日吹作空中尘。","Rank":0,"PoetryId":null,"Pinyin":"ān dé dà qiān shì jiè héng hé shā shǔ rén ，dōng fēng sān rì chuī zuō kōng zhōng chén ","Tag":null,"Explanation":null,"English":null,"Sort":10,"Dynasty":"近现代"},{"Id":4983672,"Sentence":"黄土濛濛洒六合，自昂其头如昆仑。","Rank":0,"PoetryId":null,"Pinyin":"huáng tǔ mēng mēng sǎ lìu gě ，zì áng jī tóu rú kūn lún ","Tag":null,"Explanation":null,"English":null,"Sort":11,"Dynasty":"近现代"},{"Id":4983673,"Sentence":"一我俯，一我仰，尻轮神马相来往。","Rank":0,"PoetryId":null,"Pinyin":"yī wǒ fǔ ，yī wǒ yǎng ，kāo lún shén mǎ xiāng lái wǎng ","Tag":null,"Explanation":null,"English":null,"Sort":12,"Dynasty":"近现代"},{"Id":4983674,"Sentence":"盘古去后千万年，巍然自结青天党。","Rank":0,"PoetryId":null,"Pinyin":"pán gǔ qù hòu qiān mò nián ，wēi rán zì jiē qīng tiān dǎng ","Tag":null,"Explanation":null,"English":null,"Sort":13,"Dynasty":"近现代"},{"Id":4983675,"Sentence":"一我歌，一我哭，海外宫商自成曲。","Rank":0,"PoetryId":null,"Pinyin":"yī wǒ gē ，yī wǒ kū ，hǎi wài gōng shāng zì chéng qū ","Tag":null,"Explanation":null,"English":null,"Sort":14,"Dynasty":"近现代"},{"Id":4983676,"Sentence":"洗尽寻常苍蝇声，仙音无字不能读。","Rank":0,"PoetryId":null,"Pinyin":"xi jin xún cháng cāng yǐng shēng ，xiān yīn mó zì bú néng dòu ","Tag":null,"Explanation":null,"English":null,"Sort":15,"Dynasty":"近现代"},{"Id":4983677,"Sentence":"一我却而前，一我伏而起，盘礴八荒自为礼。","Rank":0,"PoetryId":null,"Pinyin":"yī wǒ què ér qián ，yī wǒ fú ér qi ，pán bó bā huāng zì wéi li ","Tag":null,"Explanation":null,"English":null,"Sort":16,"Dynasty":"近现代"},{"Id":4983678,"Sentence":"尻穷元圃头不周，躬身一曲九万里。","Rank":0,"PoetryId":null,"Pinyin":"kāo qióng yuán pǔ tóu bú zhōu ，gōng shēn yī qū jiu mò li ","Tag":null,"Explanation":null,"English":null,"Sort":17,"Dynasty":"近现代"},{"Id":4983679,"Sentence":"仙亦不能招，佛亦不能惑，自为主人自为客。","Rank":0,"PoetryId":null,"Pinyin":"xiān yì bú néng qiáo ，fó yì bú néng huò ，zì wéi zhǔ rén zì wéi kè ","Tag":null,"Explanation":null,"English":null,"Sort":18,"Dynasty":"近现代"},{"Id":4983680,"Sentence":"唯有东鲁童真大菩萨，我欲请来共参无我法。","Rank":0,"PoetryId":null,"Pinyin":"wéi yǒu dōng lǔ tóng zhēn dà pú sà ，wǒ yù qing lái gōng cān mó wǒ fǎ ","Tag":null,"Explanation":null,"English":null,"Sort":19,"Dynasty":"近现代"},{"Id":4983681,"Sentence":"梦耶觉耶蝴蝶飞，角之逐之龙虎机。","Rank":0,"PoetryId":null,"Pinyin":"mèng yē jiào yē hú dié fēi ，jiǎo zhī zhú zhī lóng hū jī ","Tag":null,"Explanation":null,"English":null,"Sort":20,"Dynasty":"近现代"},{"Id":4983682,"Sentence":"去年忽欲我外寻其徒，诣阙径上万言书。","Rank":0,"PoetryId":null,"Pinyin":"qù nián hū yù wǒ wài xún jī tú ，yì quē jìng shǎng mò yán shū ","Tag":null,"Explanation":null,"English":null,"Sort":21,"Dynasty":"近现代"},{"Id":4983683,"Sentence":"匡张孔马俱嚇倒，肯教贩我如屠沽。","Rank":0,"PoetryId":null,"Pinyin":"kuāng zhāng kǒng mǎ jū hè dǎo ，kěn jiāo fàn wǒ rú tú gū ","Tag":null,"Explanation":null,"English":null,"Sort":22,"Dynasty":"近现代"},{"Id":4983685,"Sentence":"嗟予十年毷氉还如旧，遂令肝胆自相斗。","Rank":0,"PoetryId":null,"Pinyin":"jiē yú shǐ nián mào sào hái rú jìu ，suǐ ling gān dǎn zì xiāng dǒu ","Tag":null,"Explanation":null,"English":null,"Sort":24,"Dynasty":"近现代"},{"Id":4983686,"Sentence":"飘飘四海无容身，转笑乾坤比我瘦。","Rank":0,"PoetryId":null,"Pinyin":"piāo piāo sì hǎi mó róng shēn ，zhuǎi xiào gān kūn bi wǒ shòu ","Tag":null,"Explanation":null,"English":null,"Sort":25,"Dynasty":"近现代"},{"Id":4983687,"Sentence":"既难明月成三人，徒有清风张两袖。","Rank":0,"PoetryId":null,"Pinyin":"jì nán mǐng yuè chéng sān rén ，tú yǒu qīng fēng zhāng liǎng xìu ","Tag":null,"Explanation":null,"English":null,"Sort":26,"Dynasty":"近现代"},{"Id":4983688,"Sentence":"君不见，冯长乐老、胡中庸公，浮尘日坐春风中。","Rank":0,"PoetryId":null,"Pinyin":"jūn bú jiàn ，féng cháng lè lǎo 、hú zhōng yōng gōng ，fú chén rì zuò chūn fēng zhōng ","Tag":null,"Explanation":null,"English":null,"Sort":27,"Dynasty":"近现代"},{"Id":4983689,"Sentence":"王侯将相拾芥耳，何妨千秋无真龙。","Rank":0,"PoetryId":null,"Pinyin":"wáng hóu jiāng xiāng shè gài ěr ，hé fāng qiān qīu mó zhēn lóng ","Tag":null,"Explanation":null,"English":null,"Sort":28,"Dynasty":"近现代"},{"Id":4983690,"Sentence":"又不见，屈独醒、刘四骂，与世傲然不相下。","Rank":0,"PoetryId":null,"Pinyin":"yòu bú jiàn ，qū dú xing 、lǐu sì mà ，yú shì ào rán bú xiāng xià ","Tag":null,"Explanation":null,"English":null,"Sort":29,"Dynasty":"近现代"},{"Id":4983691,"Sentence":"各持宣明面向人，究竟真吾从何画。","Rank":0,"PoetryId":null,"Pinyin":"gě chǐ xuān mǐng miàn xiàng rén ，jīu jìng zhēn wú cóng hé huà ","Tag":null,"Explanation":null,"English":null,"Sort":30,"Dynasty":"近现代"},{"Id":4983692,"Sentence":"但生皮，无长骨，但生毛，莫戴角，皤然十围浑沌腹。","Rank":0,"PoetryId":null,"Pinyin":"dàn shēng pǐ ，mó cháng gū ，dàn shēng máo ，mò dài jiǎo ，pó rán shǐ wéi hún dùn fù ","Tag":null,"Explanation":null,"English":null,"Sort":31,"Dynasty":"近现代"},{"Id":4983693,"Sentence":"应有竟有无竟无，一我收之无不足。","Rank":0,"PoetryId":null,"Pinyin":"yīng yǒu jìng yǒu mó jìng mó ，yī wǒ shōu zhī mó bú zú ","Tag":null,"Explanation":null,"English":null,"Sort":32,"Dynasty":"近现代"},{"Id":4983694,"Sentence":"既合渊明影形神，何分颜子丝竹肉。","Rank":0,"PoetryId":null,"Pinyin":"jì gě yuān mǐng ying xǐng shén ，hé fēn yán zi sī zhú ròu ","Tag":null,"Explanation":null,"English":null,"Sort":33,"Dynasty":"近现代"},{"Id":4983696,"Sentence":"三十二相由我生，一旦无之心太平。","Rank":0,"PoetryId":null,"Pinyin":"sān shǐ èr xiāng yóu wǒ shēng ，yī dàn mó zhī xīn tài pǐng ","Tag":null,"Explanation":null,"English":null,"Sort":35,"Dynasty":"近现代"},{"Id":4983697,"Sentence":"此图岂徒坐右铭，图外之我闻不闻。","Rank":0,"PoetryId":null,"Pinyin":"ci tú qi tú zuò yòu mǐng ，tú wài zhī wǒ wén bú wén ","Tag":null,"Explanation":null,"English":null,"Sort":36,"Dynasty":"近现代"}]}