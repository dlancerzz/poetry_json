{"Id":842382,"Title":"登三茅峰望太湖","Dynasty":"近现代","Author":"冯振","Context":"昔闻太湖三万六千顷，七十二峰天际浮。烟波浩荡渺无极，一望可以销百忧。我生山水以为命，穷奇极险恣探求。直从西粤携杖屐，万里欲作具区游。褰衣高登三茅顶，下视湖水碧如油。长天杳杳飞鸟没，云帆片片翔轻鸥。青螺绵缀忽远近，三山飘荡如欲流。琪花瑶草可望不可即，斜对苍翠浮鼋头。平生岂信不死药，对此径欲凌沧州。传闻昔有鸱夷子，霸越功成轻列侯。一朝偷载西施去，五湖烟水泛轻舟。我今牢落亦何恋，闲云野鹤心悠悠。怅望佳人在何许？一笑便欲三年留。烽烟其奈满南国，弥望杀气无时收。沙虫猿鹤谁敢保，海鸥已是惊戈矛。山林避世古亦有，桃源路绝寻无由。归来且饮一杯酒，今夜有月当高楼。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"9b1a159769bad4d8aa44b2e48737d4bc","Step":0,"Verses":[{"Id":4862130,"Sentence":"一朝偷载西施去，五湖烟水泛轻舟。","Rank":0,"PoetryId":null,"Pinyin":"yī cháo tōu zǎi xī shī qù ，wǔ hú yān shui fán qīng zhōu ","Tag":null,"Explanation":null,"English":null,"Sort":10,"Dynasty":"近现代"},{"Id":4862131,"Sentence":"我今牢落亦何恋，闲云野鹤心悠悠。","Rank":0,"PoetryId":null,"Pinyin":"wǒ jīn láo là yì hé liàn ，xián yún yě hè xīn yōu yōu ","Tag":null,"Explanation":null,"English":null,"Sort":11,"Dynasty":"近现代"},{"Id":4862120,"Sentence":"昔闻太湖三万六千顷，七十二峰天际浮。","Rank":0,"PoetryId":null,"Pinyin":"xī wén tài hú sān mò lìu qiān qing ，qī shǐ èr fēng tiān jì fú ","Tag":null,"Explanation":null,"English":null,"Sort":0,"Dynasty":"近现代"},{"Id":4862121,"Sentence":"烟波浩荡渺无极，一望可以销百忧。","Rank":0,"PoetryId":null,"Pinyin":"yān bō hào dàng miǎo mó jǐ ，yī wàng kě yi xiāo bǎi yōu ","Tag":null,"Explanation":null,"English":null,"Sort":1,"Dynasty":"近现代"},{"Id":4862122,"Sentence":"我生山水以为命，穷奇极险恣探求。","Rank":0,"PoetryId":null,"Pinyin":"wǒ shēng shān shui yi wéi mìng ，qióng jī jǐ xiǎn zì tàn qǐu ","Tag":null,"Explanation":null,"English":null,"Sort":2,"Dynasty":"近现代"},{"Id":4862123,"Sentence":"直从西粤携杖屐，万里欲作具区游。","Rank":0,"PoetryId":null,"Pinyin":"zhǐ cóng xī yuè xié zhàng jī ，mò li yù zuō jù ōu yóu ","Tag":null,"Explanation":null,"English":null,"Sort":3,"Dynasty":"近现代"},{"Id":4862124,"Sentence":"褰衣高登三茅顶，下视湖水碧如油。","Rank":0,"PoetryId":null,"Pinyin":"qiān yī gāo dēng sān máo ding ，xià shì hú shui bì rú yōu ","Tag":null,"Explanation":null,"English":null,"Sort":4,"Dynasty":"近现代"},{"Id":4862125,"Sentence":"长天杳杳飞鸟没，云帆片片翔轻鸥。","Rank":0,"PoetryId":null,"Pinyin":"cháng tiān yǎo yǎo fēi diǎo méi ，yún fān piān piān xiáng qīng ōu ","Tag":null,"Explanation":null,"English":null,"Sort":5,"Dynasty":"近现代"},{"Id":4862126,"Sentence":"青螺绵缀忽远近，三山飘荡如欲流。","Rank":0,"PoetryId":null,"Pinyin":"qīng luó mián chuò hū yuǎn jìn ，sān shān piāo dàng rú yù lǐu ","Tag":null,"Explanation":null,"English":null,"Sort":6,"Dynasty":"近现代"},{"Id":4862127,"Sentence":"琪花瑶草可望不可即，斜对苍翠浮鼋头。","Rank":0,"PoetryId":null,"Pinyin":"qǐ huā yáo cǎo kě wàng bú kě jǐ ，xié duì cāng cuì fú yuán tóu ","Tag":null,"Explanation":null,"English":null,"Sort":7,"Dynasty":"近现代"},{"Id":4862128,"Sentence":"平生岂信不死药，对此径欲凌沧州。","Rank":0,"PoetryId":null,"Pinyin":"pǐng shēng qi xìn bú si yào ，duì ci jìng yù līng cāng zhōu ","Tag":null,"Explanation":null,"English":null,"Sort":8,"Dynasty":"近现代"},{"Id":4862129,"Sentence":"传闻昔有鸱夷子，霸越功成轻列侯。","Rank":0,"PoetryId":null,"Pinyin":"chuán wén xī yǒu chī yǐ zi ，bà yuè gōng chéng qīng liè hóu ","Tag":null,"Explanation":null,"English":null,"Sort":9,"Dynasty":"近现代"},{"Id":4862132,"Sentence":"怅望佳人在何许？","Rank":0,"PoetryId":null,"Pinyin":"chàng wàng jiā rén zài hé hǔ ","Tag":null,"Explanation":null,"English":null,"Sort":12,"Dynasty":"近现代"},{"Id":4862133,"Sentence":"一笑便欲三年留。","Rank":0,"PoetryId":null,"Pinyin":"yī xiào biàn yù sān nián lǐu ","Tag":null,"Explanation":null,"English":null,"Sort":13,"Dynasty":"近现代"},{"Id":4862134,"Sentence":"烽烟其奈满南国，弥望杀气无时收。","Rank":0,"PoetryId":null,"Pinyin":"fēng yān jī nài mǎn nā guó ，mǐ wàng shā qì mó shǐ shōu ","Tag":null,"Explanation":null,"English":null,"Sort":14,"Dynasty":"近现代"},{"Id":4862135,"Sentence":"沙虫猿鹤谁敢保，海鸥已是惊戈矛。","Rank":0,"PoetryId":null,"Pinyin":"shā chóng yuán hè shéi gǎn bǎo ，hǎi ōu yi shì jīng gē máo ","Tag":null,"Explanation":null,"English":null,"Sort":15,"Dynasty":"近现代"},{"Id":4862136,"Sentence":"山林避世古亦有，桃源路绝寻无由。","Rank":0,"PoetryId":null,"Pinyin":"shān lǐn bì shì gǔ yì yǒu ，táo yuán lù jué xún mó yóu ","Tag":null,"Explanation":null,"English":null,"Sort":16,"Dynasty":"近现代"},{"Id":4862137,"Sentence":"归来且饮一杯酒，今夜有月当高楼。","Rank":0,"PoetryId":null,"Pinyin":"guī lái jū yin yī bēi jiu ，jīn yè yǒu yuè dāng gāo lóu ","Tag":null,"Explanation":null,"English":null,"Sort":17,"Dynasty":"近现代"}]}