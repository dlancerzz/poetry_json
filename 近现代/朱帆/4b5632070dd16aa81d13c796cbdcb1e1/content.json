{"Id":851807,"Title":"念奴娇 登八达岭","Dynasty":"近现代","Author":"朱帆","Context":"乱山丛里，望长城高踞、雄关古道。断瓦残砖何处是，已被霜风吹老。突兀悬崖，逶迤雉堞，迎得朝晖早。坚冰化尽，又生天际芳草。遥想飞将当年，雕弓响处，笑指胡儿倒。百镒黄金收骏骨，此恨更凭谁了。燕赵悲歌，汉唐鼍鼓，犹觉馀音袅。前人踪迹，只今能觅多少。","PoertyType":null,"Cipai":"念奴娇","Status":2,"Rank":0,"Tag":null,"Explanation":null,"First":null,"Guid":"4b5632070dd16aa81d13c796cbdcb1e1","Step":0,"Verses":[{"Id":4993128,"Sentence":"乱山丛里，望长城高踞、雄关古道。","Rank":0,"PoetryId":null,"Pinyin":"luàn shān cóng li ，wàng cháng chéng gāo jù 、xióng guān gǔ dāo ","Tag":null,"Explanation":null,"English":null,"Sort":0,"Dynasty":"近现代"},{"Id":4993129,"Sentence":"断瓦残砖何处是，已被霜风吹老。","Rank":0,"PoetryId":null,"Pinyin":"duàn wǎ cán zhuān hé chǔ shì ，yi bèi shuāng fēng chuī lǎo ","Tag":null,"Explanation":null,"English":null,"Sort":1,"Dynasty":"近现代"},{"Id":4993130,"Sentence":"突兀悬崖，逶迤雉堞，迎得朝晖早。","Rank":0,"PoetryId":null,"Pinyin":"tū wū xuán yá ，wēi yǐ zhì dié ，yǐng dé cháo huī zǎo ","Tag":null,"Explanation":null,"English":null,"Sort":2,"Dynasty":"近现代"},{"Id":4993131,"Sentence":"坚冰化尽，又生天际芳草。","Rank":0,"PoetryId":null,"Pinyin":"jiān bīng huā jin ，yòu shēng tiān jì fāng cǎo ","Tag":null,"Explanation":null,"English":null,"Sort":3,"Dynasty":"近现代"},{"Id":4993132,"Sentence":"遥想飞将当年，雕弓响处，笑指胡儿倒。","Rank":0,"PoetryId":null,"Pinyin":"yáo xiǎng fēi jiāng dāng nián ，diāo gōng xiǎng chǔ ，xiào zhi hú ér dǎo ","Tag":null,"Explanation":null,"English":null,"Sort":4,"Dynasty":"近现代"},{"Id":4993135,"Sentence":"前人踪迹，只今能觅多少。","Rank":0,"PoetryId":null,"Pinyin":"qián rén zōng jì ，zhī jīn néng mì duō shǎo ","Tag":null,"Explanation":null,"English":null,"Sort":7,"Dynasty":"近现代"},{"Id":4993133,"Sentence":"百镒黄金收骏骨，此恨更凭谁了。","Rank":0,"PoetryId":null,"Pinyin":"bǎi yì huáng jīn shōu jùn gū ，ci hèn gēng pǐng shéi 了","Tag":null,"Explanation":null,"English":null,"Sort":5,"Dynasty":"近现代"},{"Id":4993134,"Sentence":"燕赵悲歌，汉唐鼍鼓，犹觉馀音袅。","Rank":0,"PoetryId":null,"Pinyin":"yān zhào bēi gē ，hàn táng tuó gǔ ，yóu jiào yú yīn niǎo ","Tag":null,"Explanation":null,"English":null,"Sort":6,"Dynasty":"近现代"}]}