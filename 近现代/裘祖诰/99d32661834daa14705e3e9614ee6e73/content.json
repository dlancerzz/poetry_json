{"Id":842723,"Title":"贺掖（县）前令南昌魏起鹏使君乞养还山吟四叠选二 其一","Dynasty":"近现代","Author":"裘祖诰","Context":"人爱醒兮我爱醉，长安一醉谈何易。天子有时不能呼，俗吏何须较同异。一落仙云万丈尘，须眉竹笠无真气。侧闻南昌魏使君，玉堂金马恣游戏。汉廷未究汲黯清，飘飘白鹤来天际。牛刀小试亦弦歌，馀事文章兼篆隶。萱堂岁月正绵延，捧檄原有陈情例。帝曰俞哉以孝先，鞅掌匆匆理归骑。攀軏未识孝子心，伦常出处皆储器。羡君勇退我归迟，曷胜寸心春晖意。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"99d32661834daa14705e3e9614ee6e73","Step":0,"Verses":[{"Id":4862498,"Sentence":"人爱醒兮我爱醉，长安一醉谈何易。","Rank":0,"PoetryId":null,"Pinyin":"rén ài xing xī wǒ ài zuì ，cháng ān yī zuì tán hé yì ","Tag":null,"Explanation":null,"English":null,"Sort":0,"Dynasty":"近现代"},{"Id":4862499,"Sentence":"天子有时不能呼，俗吏何须较同异。","Rank":0,"PoetryId":null,"Pinyin":"tiān zi yǒu shǐ bú néng hū ，sú lì hé xū jiào tóng yì ","Tag":null,"Explanation":null,"English":null,"Sort":1,"Dynasty":"近现代"},{"Id":4862500,"Sentence":"一落仙云万丈尘，须眉竹笠无真气。","Rank":0,"PoetryId":null,"Pinyin":"yī là xiān yún mò zhàng chén ，xū méi zhú lì mó zhēn qì ","Tag":null,"Explanation":null,"English":null,"Sort":2,"Dynasty":"近现代"},{"Id":4862501,"Sentence":"侧闻南昌魏使君，玉堂金马恣游戏。","Rank":0,"PoetryId":null,"Pinyin":"cè wén nā chāng wèi shi jūn ，yù táng jīn mǎ zì yóu hū ","Tag":null,"Explanation":null,"English":null,"Sort":3,"Dynasty":"近现代"},{"Id":4862502,"Sentence":"汉廷未究汲黯清，飘飘白鹤来天际。","Rank":0,"PoetryId":null,"Pinyin":"hàn tǐng wèi jīu jǐ àn qīng ，piāo piāo bái hè lái tiān jì ","Tag":null,"Explanation":null,"English":null,"Sort":4,"Dynasty":"近现代"},{"Id":4862503,"Sentence":"牛刀小试亦弦歌，馀事文章兼篆隶。","Rank":0,"PoetryId":null,"Pinyin":"nǐu dāo xiǎo shì yì xián gē ，yú shì wén zhāng jiān zhuàn lì ","Tag":null,"Explanation":null,"English":null,"Sort":5,"Dynasty":"近现代"},{"Id":4862504,"Sentence":"萱堂岁月正绵延，捧檄原有陈情例。","Rank":0,"PoetryId":null,"Pinyin":"xuān táng suì yuè zhēng mián yán ，pěng xǐ yuán yǒu chén qǐng lì ","Tag":null,"Explanation":null,"English":null,"Sort":6,"Dynasty":"近现代"},{"Id":4862505,"Sentence":"帝曰俞哉以孝先，鞅掌匆匆理归骑。","Rank":0,"PoetryId":null,"Pinyin":"dì yuē shù zāi yi xiào xiān ，yāng zhǎng cōng cōng li guī jì ","Tag":null,"Explanation":null,"English":null,"Sort":7,"Dynasty":"近现代"},{"Id":4862506,"Sentence":"攀軏未识孝子心，伦常出处皆储器。","Rank":0,"PoetryId":null,"Pinyin":"pān yuè wèi shǐ xiào zi xīn ，lún cháng chū chǔ jiē chǔ qì ","Tag":null,"Explanation":null,"English":null,"Sort":8,"Dynasty":"近现代"},{"Id":4862507,"Sentence":"羡君勇退我归迟，曷胜寸心春晖意。","Rank":0,"PoetryId":null,"Pinyin":"xiàn jūn yǒng tuì wǒ guī chǐ ，hé shēng cùn xīn chūn huī yì ","Tag":null,"Explanation":null,"English":null,"Sort":9,"Dynasty":"近现代"}]}