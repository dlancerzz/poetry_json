{"Id":452057,"Title":"水调歌头 丙辰中秋用子瞻原韵","Dynasty":"近现代","Author":"刘斯奋","Context":"秋月老犹白，秋草碧于天。高城何处弹瑟？古调惜华年。入手丁东初试，林表清光淡荡，飒飒夜泉寒。孤凤复惊起，踽踽绕花间。团栾事，今宵意，不成眠。知君有泪，腕底迸作万珠圆。五十弦翻乍歇，黯黯人间别恨，长共海天全。夜静还搔首，山影隔婵娟。","PoertyType":null,"Cipai":"水调歌","Status":2,"Rank":0,"Tag":null,"Explanation":null,"First":null,"Guid":"0766acf919a45eed96e1008f4967ffb4","Step":0,"Verses":[{"Id":4855904,"Sentence":"孤凤复惊起，踽踽绕花间。","Rank":0,"PoetryId":null,"Pinyin":"gū fèng fù jīng qi ，jǔ jǔ rào huā jiān ","Tag":null,"Explanation":null,"English":null,"Sort":4,"Dynasty":"近现代"},{"Id":4855901,"Sentence":"高城何处弹瑟？","Rank":0,"PoetryId":null,"Pinyin":"gāo chéng hé chǔ dàn sè ","Tag":null,"Explanation":null,"English":null,"Sort":1,"Dynasty":"近现代"},{"Id":4855902,"Sentence":"古调惜华年。","Rank":0,"PoetryId":null,"Pinyin":"gǔ diào xī huā nián ","Tag":null,"Explanation":null,"English":null,"Sort":2,"Dynasty":"近现代"},{"Id":4855900,"Sentence":"秋月老犹白，秋草碧于天。","Rank":0,"PoetryId":null,"Pinyin":"qīu yuè lǎo yóu bái ，qīu cǎo bì yú tiān ","Tag":null,"Explanation":null,"English":null,"Sort":0,"Dynasty":"近现代"},{"Id":4855903,"Sentence":"入手丁东初试，林表清光淡荡，飒飒夜泉寒。","Rank":0,"PoetryId":null,"Pinyin":"rù shǒu dīng dōng chū shì ，lǐn biǎo qīng guāng dàn dàng ，sà sà yè quán hán ","Tag":null,"Explanation":null,"English":null,"Sort":3,"Dynasty":"近现代"},{"Id":4855906,"Sentence":"知君有泪，腕底迸作万珠圆。","Rank":0,"PoetryId":null,"Pinyin":"zhī jūn yǒu lèi ，wàn 底bèng zuō mò zhū yuán ","Tag":null,"Explanation":null,"English":null,"Sort":6,"Dynasty":"近现代"},{"Id":4855907,"Sentence":"五十弦翻乍歇，黯黯人间别恨，长共海天全。","Rank":0,"PoetryId":null,"Pinyin":"wǔ shǐ xián fān zhà xiē ，àn àn rén jiān bié hèn ，cháng gōng hǎi tiān quán ","Tag":null,"Explanation":null,"English":null,"Sort":7,"Dynasty":"近现代"},{"Id":4855908,"Sentence":"夜静还搔首，山影隔婵娟。","Rank":0,"PoetryId":null,"Pinyin":"yè jìng hái sāo shǒu ，shān ying gé chán juān ","Tag":null,"Explanation":null,"English":null,"Sort":8,"Dynasty":"近现代"},{"Id":4855905,"Sentence":"团栾事，今宵意，不成眠。","Rank":0,"PoetryId":null,"Pinyin":"tuán luán shì ，jīn xiāo yì ，bú chéng mián ","Tag":null,"Explanation":null,"English":null,"Sort":5,"Dynasty":"近现代"}]}