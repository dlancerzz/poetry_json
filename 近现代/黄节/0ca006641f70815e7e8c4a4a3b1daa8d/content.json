{"Id":827348,"Title":"题篝灯纺读图","Dynasty":"近现代","Author":"黄节","Context":"我生十月孤，廿六母见背。与君生略同，披图泪先坠。八岁我受书，夜窗烛如晦。我读辄不忘，母命再促睡。程课乐有馀，纵性笞不贷。孤儿今日身，母心当日碎。以君孤苦年，视我尤蓰倍。君能体母心，母劳乃汝爱。温严皆母恩，恩状岂可绘。儿兮手中编，母兮机上泪。萧萧城北庐，风木作青黛。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"0ca006641f70815e7e8c4a4a3b1daa8d","Step":0,"Verses":[{"Id":5095964,"Sentence":"我生十月孤，廿六母见背。","Rank":0,"PoetryId":null,"Pinyin":"wǒ shēng shǐ yuè gū ，niàn lìu mǔ jiàn bēi ","Tag":null,"Explanation":null,"English":null,"Sort":0,"Dynasty":"近现代"},{"Id":5095965,"Sentence":"与君生略同，披图泪先坠。","Rank":0,"PoetryId":null,"Pinyin":"yú jūn shēng lvè tóng ，pī tú lèi xiān zhuì ","Tag":null,"Explanation":null,"English":null,"Sort":1,"Dynasty":"近现代"},{"Id":5095966,"Sentence":"八岁我受书，夜窗烛如晦。","Rank":0,"PoetryId":null,"Pinyin":"bā suì wǒ shòu shū ，yè chuāng zhú rú huì ","Tag":null,"Explanation":null,"English":null,"Sort":2,"Dynasty":"近现代"},{"Id":5095967,"Sentence":"我读辄不忘，母命再促睡。","Rank":0,"PoetryId":null,"Pinyin":"wǒ dòu zhé bú wàng ，mǔ mìng zài cù shuì ","Tag":null,"Explanation":null,"English":null,"Sort":3,"Dynasty":"近现代"},{"Id":5095968,"Sentence":"程课乐有馀，纵性笞不贷。","Rank":0,"PoetryId":null,"Pinyin":"chéng kè lè yǒu yú ，zòng xìng chī bú dài ","Tag":null,"Explanation":null,"English":null,"Sort":4,"Dynasty":"近现代"},{"Id":5095969,"Sentence":"孤儿今日身，母心当日碎。","Rank":0,"PoetryId":null,"Pinyin":"gū ér jīn rì shēn ，mǔ xīn dāng rì suì ","Tag":null,"Explanation":null,"English":null,"Sort":5,"Dynasty":"近现代"},{"Id":5095970,"Sentence":"以君孤苦年，视我尤蓰倍。","Rank":0,"PoetryId":null,"Pinyin":"yi jūn gū kǔ nián ，shì wǒ yóu xi bèi ","Tag":null,"Explanation":null,"English":null,"Sort":6,"Dynasty":"近现代"},{"Id":5095971,"Sentence":"君能体母心，母劳乃汝爱。","Rank":0,"PoetryId":null,"Pinyin":"jūn néng tī mǔ xīn ，mǔ láo nǎi rǔ ài ","Tag":null,"Explanation":null,"English":null,"Sort":7,"Dynasty":"近现代"},{"Id":5095972,"Sentence":"温严皆母恩，恩状岂可绘。","Rank":0,"PoetryId":null,"Pinyin":"wēn yán jiē mǔ ēn ，ēn zhuàng qi kě huì ","Tag":null,"Explanation":null,"English":null,"Sort":8,"Dynasty":"近现代"},{"Id":5095973,"Sentence":"儿兮手中编，母兮机上泪。","Rank":0,"PoetryId":null,"Pinyin":"ér xī shǒu zhōng biān ，mǔ xī jī shǎng lèi ","Tag":null,"Explanation":null,"English":null,"Sort":9,"Dynasty":"近现代"},{"Id":5095974,"Sentence":"萧萧城北庐，风木作青黛。","Rank":0,"PoetryId":null,"Pinyin":"xiāo xiāo chéng běi lú ，fēng mù zuō qīng dài ","Tag":null,"Explanation":null,"English":null,"Sort":10,"Dynasty":"近现代"}]}