{"Id":869791,"Title":"陌上花","Dynasty":"近现代","Author":"张伯驹","Context":"行云逝水，东风吹老，少年歌舞。酒醒更阑，唯有梦时来去。未寻往事肠先断，隔槛怕听鹦鹉。忆销魂最是，画楼斜日，绿窗疏雨。恁春来太早，花开陌上，不管人归何处。路远天涯，草色更无重数。冶游几日芳菲地，都换浮萍飞絮。把心期细问，多情脉脉，欲言谁诉？","PoertyType":null,"Cipai":"陌上花","Status":2,"Rank":0,"Tag":null,"Explanation":null,"First":null,"Guid":"61250d70c41da06b40e500f80593efcc","Step":0,"Verses":[{"Id":5215929,"Sentence":"行云逝水，东风吹老，少年歌舞。","Rank":0,"PoetryId":null,"Pinyin":"háng yún shì shui ，dōng fēng chuī lǎo ，shǎo nián gē wǔ ","Tag":null,"Explanation":null,"English":null,"Sort":0,"Dynasty":"近现代"},{"Id":5215930,"Sentence":"酒醒更阑，唯有梦时来去。","Rank":0,"PoetryId":null,"Pinyin":"jiu xing gēng lán ，wéi yǒu mèng shǐ lái qù ","Tag":null,"Explanation":null,"English":null,"Sort":1,"Dynasty":"近现代"},{"Id":5215931,"Sentence":"未寻往事肠先断，隔槛怕听鹦鹉。","Rank":0,"PoetryId":null,"Pinyin":"wèi xún wǎng shì cháng xiān duàn ，gé jiàn pà tīng yīng wǔ ","Tag":null,"Explanation":null,"English":null,"Sort":2,"Dynasty":"近现代"},{"Id":5215932,"Sentence":"忆销魂最是，画楼斜日，绿窗疏雨。","Rank":0,"PoetryId":null,"Pinyin":"yì xiāo hún zuì shì ，huà lóu xié rì ，lù chuāng shū yǔ ","Tag":null,"Explanation":null,"English":null,"Sort":3,"Dynasty":"近现代"},{"Id":5215933,"Sentence":"恁春来太早，花开陌上，不管人归何处。","Rank":0,"PoetryId":null,"Pinyin":"nèn chūn lái tài zǎo ，huā kāi mò shǎng ，bú guǎn rén guī hé chǔ ","Tag":null,"Explanation":null,"English":null,"Sort":4,"Dynasty":"近现代"},{"Id":5215934,"Sentence":"路远天涯，草色更无重数。","Rank":0,"PoetryId":null,"Pinyin":"lù yuǎn tiān yá ，cǎo sè gēng mó chóng shǔ ","Tag":null,"Explanation":null,"English":null,"Sort":5,"Dynasty":"近现代"},{"Id":5215935,"Sentence":"冶游几日芳菲地，都换浮萍飞絮。","Rank":0,"PoetryId":null,"Pinyin":"yě yóu jī rì fāng fēi 地，dōu huàn fú pǐng fēi xù ","Tag":null,"Explanation":null,"English":null,"Sort":6,"Dynasty":"近现代"},{"Id":5215936,"Sentence":"把心期细问，多情脉脉，欲言谁诉？","Rank":0,"PoetryId":null,"Pinyin":"bǎ xīn jī xì wèn ，duō qǐng mài mài ，yù yán shéi sù ","Tag":null,"Explanation":null,"English":null,"Sort":7,"Dynasty":"近现代"}]}