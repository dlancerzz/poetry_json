{"Id":832074,"Title":"江城子慢 滕王阁远眺","Dynasty":"近现代","Author":"周岸登","Context":"晚霞转明灭。孤鹜远、拚飞飏芦雪。暮天阔。层梯迥、翠扑烟岚千叠。浪声咽。星斗垂芒江练静，寒波卷、云开初见月。有人泪尽西风，吟秋怨叹轻别。霜飘愁红万叶。促沧洲客思，书恨凭血。总哀歇。空文藻、旧迹三王能说。镜边发。催换年涯人未老，华鬘影、虫沙无量劫。仲宣聊赋登楼，解中肠结。","PoertyType":null,"Cipai":"江城子","Status":2,"Rank":0,"Tag":null,"Explanation":null,"First":null,"Guid":"ec3526ed15f31f7222ba14a015e5e9be","Step":0,"Verses":[{"Id":5203327,"Sentence":"晚霞转明灭。","Rank":0,"PoetryId":null,"Pinyin":"wǎn xiá zhuǎi mǐng miè ","Tag":null,"Explanation":null,"English":null,"Sort":0,"Dynasty":"近现代"},{"Id":5203329,"Sentence":"暮天阔。","Rank":0,"PoetryId":null,"Pinyin":"mù tiān kuò ","Tag":null,"Explanation":null,"English":null,"Sort":2,"Dynasty":"近现代"},{"Id":5203331,"Sentence":"浪声咽。","Rank":0,"PoetryId":null,"Pinyin":"làng shēng yān ","Tag":null,"Explanation":null,"English":null,"Sort":4,"Dynasty":"近现代"},{"Id":5203334,"Sentence":"霜飘愁红万叶。","Rank":0,"PoetryId":null,"Pinyin":"shuāng piāo chóu gōng mò xié ","Tag":null,"Explanation":null,"English":null,"Sort":7,"Dynasty":"近现代"},{"Id":5203336,"Sentence":"总哀歇。","Rank":0,"PoetryId":null,"Pinyin":"zǒng āi xiē ","Tag":null,"Explanation":null,"English":null,"Sort":9,"Dynasty":"近现代"},{"Id":5203338,"Sentence":"镜边发。","Rank":0,"PoetryId":null,"Pinyin":"jìng biān fā ","Tag":null,"Explanation":null,"English":null,"Sort":11,"Dynasty":"近现代"},{"Id":5203328,"Sentence":"孤鹜远、拚飞飏芦雪。","Rank":0,"PoetryId":null,"Pinyin":"gū wù yuǎn 、pàn fēi yáng lú xuě ","Tag":null,"Explanation":null,"English":null,"Sort":1,"Dynasty":"近现代"},{"Id":5203330,"Sentence":"层梯迥、翠扑烟岚千叠。","Rank":0,"PoetryId":null,"Pinyin":"céng tī jiǒng 、cuì pū yān lán qiān dié ","Tag":null,"Explanation":null,"English":null,"Sort":3,"Dynasty":"近现代"},{"Id":5203332,"Sentence":"星斗垂芒江练静，寒波卷、云开初见月。","Rank":0,"PoetryId":null,"Pinyin":"xīng dǒu chuǐ máng jiāng liàn jìng ，hán bō juǎn 、yún kāi chū jiàn yuè ","Tag":null,"Explanation":null,"English":null,"Sort":5,"Dynasty":"近现代"},{"Id":5203333,"Sentence":"有人泪尽西风，吟秋怨叹轻别。","Rank":0,"PoetryId":null,"Pinyin":"yǒu rén lèi jin xī fēng ，yǐn qīu yuàn tàn qīng bié ","Tag":null,"Explanation":null,"English":null,"Sort":6,"Dynasty":"近现代"},{"Id":5203335,"Sentence":"促沧洲客思，书恨凭血。","Rank":0,"PoetryId":null,"Pinyin":"cù cāng zhōu kè sāi ，shū hèn pǐng xiě ","Tag":null,"Explanation":null,"English":null,"Sort":8,"Dynasty":"近现代"},{"Id":5203337,"Sentence":"空文藻、旧迹三王能说。","Rank":0,"PoetryId":null,"Pinyin":"kōng wén zǎo 、jìu jì sān wáng néng shuì ","Tag":null,"Explanation":null,"English":null,"Sort":10,"Dynasty":"近现代"},{"Id":5203339,"Sentence":"催换年涯人未老，华鬘影、虫沙无量劫。","Rank":0,"PoetryId":null,"Pinyin":"cuī huàn nián yá rén wèi lǎo ，huā mán ying 、chóng shā mó liáng jié ","Tag":null,"Explanation":null,"English":null,"Sort":12,"Dynasty":"近现代"},{"Id":5203340,"Sentence":"仲宣聊赋登楼，解中肠结。","Rank":0,"PoetryId":null,"Pinyin":"zhòng xuān liáo fù dēng lóu ，jiě zhōng cháng jiē ","Tag":null,"Explanation":null,"English":null,"Sort":13,"Dynasty":"近现代"}]}