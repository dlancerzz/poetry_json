{"Id":866119,"Title":"哀清翰林侍读王壬父诗（六首）","Dynasty":"近现代","Author":"吴虞","Context":"湘绮楼空楚水流，萧萧斑竹迥生愁。何如憔悴姜斋老，著罢黄书望九州。少年抗志动湘淮，劝进文传素愿乖。白首就官非得已，剧秦当日亦诙谐。寂寞江山燕子飞，兴亡容易付斜晖。书生尽解谈王命，应怪夷齐怨采薇。文章留得晋阳秋，挟策纵横感旧游。老共侏儒争一饱，滑稽方朔太俳优。被发伊川叹昔贤，忧来谁为洗腥膻。漫师辟世陶徵士，宣统居然纪六年。谁是文翁小吏才，千年石室长青苔。飘零杜老悲诸将，空向江头痛哭来。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"814de16d2b8ccc08ca5aadaf5c001d53","Step":0,"Verses":[{"Id":5084561,"Sentence":"飘零杜老悲诸将，空向江头痛哭来。","Rank":0,"PoetryId":null,"Pinyin":"piāo lǐng dù lǎo bēi zhū jiāng ，kōng xiàng jiāng tóu tòng kū lái ","Tag":null,"Explanation":null,"English":null,"Sort":11,"Dynasty":"近现代"},{"Id":5084550,"Sentence":"湘绮楼空楚水流，萧萧斑竹迥生愁。","Rank":0,"PoetryId":null,"Pinyin":"xiāng qi lóu kōng chǔ shui lǐu ，xiāo xiāo bān zhú jiǒng shēng chóu ","Tag":null,"Explanation":null,"English":null,"Sort":0,"Dynasty":"近现代"},{"Id":5084551,"Sentence":"何如憔悴姜斋老，著罢黄书望九州。","Rank":0,"PoetryId":null,"Pinyin":"hé rú qiáo cuì jiāng zhāi lǎo ，著bā huáng shū wàng jiu zhōu ","Tag":null,"Explanation":null,"English":null,"Sort":1,"Dynasty":"近现代"},{"Id":5084552,"Sentence":"少年抗志动湘淮，劝进文传素愿乖。","Rank":0,"PoetryId":null,"Pinyin":"shǎo nián kàng zhì dòng xiāng huái ，quàn jìn wén chuán sù yuàn guāi ","Tag":null,"Explanation":null,"English":null,"Sort":2,"Dynasty":"近现代"},{"Id":5084553,"Sentence":"白首就官非得已，剧秦当日亦诙谐。","Rank":0,"PoetryId":null,"Pinyin":"bái shǒu jìu guān fēi dé yi ，jù qǐn dāng rì yì huī xié ","Tag":null,"Explanation":null,"English":null,"Sort":3,"Dynasty":"近现代"},{"Id":5084554,"Sentence":"寂寞江山燕子飞，兴亡容易付斜晖。","Rank":0,"PoetryId":null,"Pinyin":"jì mò jiāng shān yān zi fēi ，xīng wáng róng yì fù xié huī ","Tag":null,"Explanation":null,"English":null,"Sort":4,"Dynasty":"近现代"},{"Id":5084555,"Sentence":"书生尽解谈王命，应怪夷齐怨采薇。","Rank":0,"PoetryId":null,"Pinyin":"shū shēng jin jiě tán wáng mìng ，yīng guài yǐ jì yuàn cǎi wēi ","Tag":null,"Explanation":null,"English":null,"Sort":5,"Dynasty":"近现代"},{"Id":5084556,"Sentence":"文章留得晋阳秋，挟策纵横感旧游。","Rank":0,"PoetryId":null,"Pinyin":"wén zhāng lǐu dé jìn yáng qīu ，jiā cè zòng héng gǎn jìu yóu ","Tag":null,"Explanation":null,"English":null,"Sort":6,"Dynasty":"近现代"},{"Id":5084557,"Sentence":"老共侏儒争一饱，滑稽方朔太俳优。","Rank":0,"PoetryId":null,"Pinyin":"lǎo gōng zhū rú zhēng yī bǎo ，huá jī fāng shuò tài pái yōu ","Tag":null,"Explanation":null,"English":null,"Sort":7,"Dynasty":"近现代"},{"Id":5084558,"Sentence":"被发伊川叹昔贤，忧来谁为洗腥膻。","Rank":0,"PoetryId":null,"Pinyin":"bèi fā yī chuān tàn xī xián ，yōu lái shéi wéi xi xīng shān ","Tag":null,"Explanation":null,"English":null,"Sort":8,"Dynasty":"近现代"},{"Id":5084559,"Sentence":"漫师辟世陶徵士，宣统居然纪六年。","Rank":0,"PoetryId":null,"Pinyin":"màn shī bì shì táo zhēng shì ，xuān tǒng jū rán ji lìu nián ","Tag":null,"Explanation":null,"English":null,"Sort":9,"Dynasty":"近现代"},{"Id":5084560,"Sentence":"谁是文翁小吏才，千年石室长青苔。","Rank":0,"PoetryId":null,"Pinyin":"shéi shì wén wēng xiǎo lì cái ，qiān nián dàn shì cháng qīng tāi ","Tag":null,"Explanation":null,"English":null,"Sort":10,"Dynasty":"近现代"}]}