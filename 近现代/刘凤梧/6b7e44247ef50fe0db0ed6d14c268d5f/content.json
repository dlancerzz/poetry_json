{"Id":865767,"Title":"春兴","Dynasty":"近现代","Author":"刘凤梧","Context":"小楼岑寂怅黄昏，愁绪难消酒一尊。三月莺花撩客梦，连朝风雨断诗魂。阳关短笛伤心调，珊枕春潮别泪痕。底事有家归未得，年年芳草怨王孙。时事纷纭似乱丝，兵戈日见弄潢池。揭竿草泽多难弭，洗甲银河未有期。人向空亭空饮泣，我怜苌楚乐无知。年来溅尽英雄血，染遍桃花作酒旗。春深王粲怕登楼，遍地疮痍满目愁。苍狗白云成幻景，疾风酸雨会中州。西陵麟斗非佳兆，建业鸿嗷有隐忧。客邸不堪听度曲，流莺底事啭歌喉。雨霁城头伫望乡，白云深处惹神伤。常思乌哺难如愿，每听鹃啼辄断肠。故里罹兵惊草木，中原何日净欃枪？他年得遂归田志，乐庆兰陔爱日长。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"6b7e44247ef50fe0db0ed6d14c268d5f","Step":0,"Verses":[{"Id":5083598,"Sentence":"年来溅尽英雄血，染遍桃花作酒旗。","Rank":0,"PoetryId":null,"Pinyin":"nián lái jiān jin yīng xióng xiě ，rǎn biàn táo huā zuō jiu qǐ ","Tag":null,"Explanation":null,"English":null,"Sort":7,"Dynasty":"近现代"},{"Id":5083602,"Sentence":"客邸不堪听度曲，流莺底事啭歌喉。","Rank":0,"PoetryId":null,"Pinyin":"kè di bú kān tīng dù qū ，lǐu yīng 底shì zhuàn gē hóu ","Tag":null,"Explanation":null,"English":null,"Sort":11,"Dynasty":"近现代"},{"Id":5083591,"Sentence":"小楼岑寂怅黄昏，愁绪难消酒一尊。","Rank":0,"PoetryId":null,"Pinyin":"xiǎo lóu cén jì chàng huáng hūn ，chóu xù nán xiāo jiu yī zūn ","Tag":null,"Explanation":null,"English":null,"Sort":0,"Dynasty":"近现代"},{"Id":5083592,"Sentence":"三月莺花撩客梦，连朝风雨断诗魂。","Rank":0,"PoetryId":null,"Pinyin":"sān yuè yīng huā liāo kè mèng ，lián cháo fēng yǔ duàn shī hún ","Tag":null,"Explanation":null,"English":null,"Sort":1,"Dynasty":"近现代"},{"Id":5083593,"Sentence":"阳关短笛伤心调，珊枕春潮别泪痕。","Rank":0,"PoetryId":null,"Pinyin":"yáng guān duǎn dǐ shāng xīn diào ，shān zhěn chūn cháo bié lèi hén ","Tag":null,"Explanation":null,"English":null,"Sort":2,"Dynasty":"近现代"},{"Id":5083594,"Sentence":"底事有家归未得，年年芳草怨王孙。","Rank":0,"PoetryId":null,"Pinyin":"底shì yǒu gū guī wèi dé ，nián nián fāng cǎo yuàn wáng sūn ","Tag":null,"Explanation":null,"English":null,"Sort":3,"Dynasty":"近现代"},{"Id":5083595,"Sentence":"时事纷纭似乱丝，兵戈日见弄潢池。","Rank":0,"PoetryId":null,"Pinyin":"shǐ shì fēn yún shì luàn sī ，bīng gē rì jiàn lòng huáng chǐ ","Tag":null,"Explanation":null,"English":null,"Sort":4,"Dynasty":"近现代"},{"Id":5083596,"Sentence":"揭竿草泽多难弭，洗甲银河未有期。","Rank":0,"PoetryId":null,"Pinyin":"jiē gān cǎo zé duō nán mi ，xi jiǎ yǐn hé wèi yǒu jī ","Tag":null,"Explanation":null,"English":null,"Sort":5,"Dynasty":"近现代"},{"Id":5083597,"Sentence":"人向空亭空饮泣，我怜苌楚乐无知。","Rank":0,"PoetryId":null,"Pinyin":"rén xiàng kōng tǐng kōng yin qì ，wǒ lián cháng chǔ lè mó zhī ","Tag":null,"Explanation":null,"English":null,"Sort":6,"Dynasty":"近现代"},{"Id":5083599,"Sentence":"春深王粲怕登楼，遍地疮痍满目愁。","Rank":0,"PoetryId":null,"Pinyin":"chūn shēn wáng càn pà dēng lóu ，biàn 地chuāng yǐ mǎn mù chóu ","Tag":null,"Explanation":null,"English":null,"Sort":8,"Dynasty":"近现代"},{"Id":5083600,"Sentence":"苍狗白云成幻景，疾风酸雨会中州。","Rank":0,"PoetryId":null,"Pinyin":"cāng gǒu bái yún chéng huàn jing ，jǐ fēng suān yǔ huì zhōng zhōu ","Tag":null,"Explanation":null,"English":null,"Sort":9,"Dynasty":"近现代"},{"Id":5083601,"Sentence":"西陵麟斗非佳兆，建业鸿嗷有隐忧。","Rank":0,"PoetryId":null,"Pinyin":"xī lǐng lǐn dǒu fēi jiā zhào ，jiàn yè hóng áo yǒu yin yōu ","Tag":null,"Explanation":null,"English":null,"Sort":10,"Dynasty":"近现代"},{"Id":5083603,"Sentence":"雨霁城头伫望乡，白云深处惹神伤。","Rank":0,"PoetryId":null,"Pinyin":"yǔ jì chéng tóu zhù wàng xiāng ，bái yún shēn chǔ rě shén shāng ","Tag":null,"Explanation":null,"English":null,"Sort":12,"Dynasty":"近现代"},{"Id":5083604,"Sentence":"常思乌哺难如愿，每听鹃啼辄断肠。","Rank":0,"PoetryId":null,"Pinyin":"cháng sāi wū bǔ nán rú yuàn ，měi tīng juān tǐ zhé duàn cháng ","Tag":null,"Explanation":null,"English":null,"Sort":13,"Dynasty":"近现代"},{"Id":5083605,"Sentence":"故里罹兵惊草木，中原何日净欃枪？","Rank":0,"PoetryId":null,"Pinyin":"gù li lǐ bīng jīng cǎo mù ，zhōng yuán hé rì jìng chán qiāng ","Tag":null,"Explanation":null,"English":null,"Sort":14,"Dynasty":"近现代"},{"Id":5083606,"Sentence":"他年得遂归田志，乐庆兰陔爱日长。","Rank":0,"PoetryId":null,"Pinyin":"tā nián dé suǐ guī tián zhì ，lè qìng lán gāi ài rì cháng ","Tag":null,"Explanation":null,"English":null,"Sort":15,"Dynasty":"近现代"}]}