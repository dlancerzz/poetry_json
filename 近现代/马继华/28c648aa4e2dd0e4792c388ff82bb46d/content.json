{"Id":865380,"Title":"自悼五首","Dynasty":"近现代","Author":"马继华","Context":"为唯复为阿，相去曾几何。黍忧黄鸟集，隙恋白驹过。衔尽西山石，涨翻东海波。髯翁孤好梦，一笑付春婆。生命当磨蠍，遭逢尽坎轲。飙风铩翎羽，烈日槁秋禾。屈子忧思集，兰成感慨多。夙因如可问，天外觅修罗。苦恼自寻出，那来安乐窝。盐车曾服骥，灯焰转伤蛾。衰鬓鉴催白，愁颜酒不酡。壮心空未已，能否挽天河。五十无闻达，阴符漫揣摩。短衣怀李广，健饭惜廉颇。鲁缟凭谁赠，吴钩只自磨。仲宣楼上望，望不到鸾坡。广武泪空堕，雍门音不和。炎熇焚玉石，儿戏动干戈。论道十年变，劳人百岁苛。吟情何处著，池上有新荷。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"28c648aa4e2dd0e4792c388ff82bb46d","Step":0,"Verses":[{"Id":5048332,"Sentence":"为唯复为阿，相去曾几何。","Rank":0,"PoetryId":null,"Pinyin":"wéi wéi fù wéi ā ，xiāng qù céng jī hé ","Tag":null,"Explanation":null,"English":null,"Sort":0,"Dynasty":"近现代"},{"Id":5048333,"Sentence":"黍忧黄鸟集，隙恋白驹过。","Rank":0,"PoetryId":null,"Pinyin":"shǔ yōu huáng diǎo jǐ ，xì liàn bái jū guō ","Tag":null,"Explanation":null,"English":null,"Sort":1,"Dynasty":"近现代"},{"Id":5048334,"Sentence":"衔尽西山石，涨翻东海波。","Rank":0,"PoetryId":null,"Pinyin":"xián jin xī shān dàn ，zhǎng fān dōng hǎi bō ","Tag":null,"Explanation":null,"English":null,"Sort":2,"Dynasty":"近现代"},{"Id":5048335,"Sentence":"髯翁孤好梦，一笑付春婆。","Rank":0,"PoetryId":null,"Pinyin":"rán wēng gū hǎo mèng ，yī xiào fù chūn pó ","Tag":null,"Explanation":null,"English":null,"Sort":3,"Dynasty":"近现代"},{"Id":5048336,"Sentence":"生命当磨蠍，遭逢尽坎轲。","Rank":0,"PoetryId":null,"Pinyin":"shēng mìng dāng mó xiē ，zāo féng jin kǎn kē ","Tag":null,"Explanation":null,"English":null,"Sort":4,"Dynasty":"近现代"},{"Id":5048337,"Sentence":"飙风铩翎羽，烈日槁秋禾。","Rank":0,"PoetryId":null,"Pinyin":"biāo fēng shā lǐng yǔ ，liè rì gǎo qīu hé ","Tag":null,"Explanation":null,"English":null,"Sort":5,"Dynasty":"近现代"},{"Id":5048338,"Sentence":"屈子忧思集，兰成感慨多。","Rank":0,"PoetryId":null,"Pinyin":"qū zi yōu sāi jǐ ，lán chéng gǎn kǎi duō ","Tag":null,"Explanation":null,"English":null,"Sort":6,"Dynasty":"近现代"},{"Id":5048339,"Sentence":"夙因如可问，天外觅修罗。","Rank":0,"PoetryId":null,"Pinyin":"sù yīn rú kě wèn ，tiān wài mì xīu luó ","Tag":null,"Explanation":null,"English":null,"Sort":7,"Dynasty":"近现代"},{"Id":5048340,"Sentence":"苦恼自寻出，那来安乐窝。","Rank":0,"PoetryId":null,"Pinyin":"kǔ nǎo zì xún chū ，nā lái ān lè wō ","Tag":null,"Explanation":null,"English":null,"Sort":8,"Dynasty":"近现代"},{"Id":5048341,"Sentence":"盐车曾服骥，灯焰转伤蛾。","Rank":0,"PoetryId":null,"Pinyin":"yán chē céng fú jì ，dēng yàn zhuǎi shāng é ","Tag":null,"Explanation":null,"English":null,"Sort":9,"Dynasty":"近现代"},{"Id":5048342,"Sentence":"衰鬓鉴催白，愁颜酒不酡。","Rank":0,"PoetryId":null,"Pinyin":"cuī bìn jiàn cuī bái ，chóu yán jiu bú tuó ","Tag":null,"Explanation":null,"English":null,"Sort":10,"Dynasty":"近现代"},{"Id":5048343,"Sentence":"壮心空未已，能否挽天河。","Rank":0,"PoetryId":null,"Pinyin":"zhuàng xīn kōng wèi yi ，néng fǒu wǎn tiān hé ","Tag":null,"Explanation":null,"English":null,"Sort":11,"Dynasty":"近现代"},{"Id":5048344,"Sentence":"五十无闻达，阴符漫揣摩。","Rank":0,"PoetryId":null,"Pinyin":"wǔ shǐ mó wén dá ，yīn fú màn chuāi mā ","Tag":null,"Explanation":null,"English":null,"Sort":12,"Dynasty":"近现代"},{"Id":5048345,"Sentence":"短衣怀李广，健饭惜廉颇。","Rank":0,"PoetryId":null,"Pinyin":"duǎn yī huái li ān ，jiàn fàn xī lián pō ","Tag":null,"Explanation":null,"English":null,"Sort":13,"Dynasty":"近现代"},{"Id":5048346,"Sentence":"鲁缟凭谁赠，吴钩只自磨。","Rank":0,"PoetryId":null,"Pinyin":"lǔ gǎo pǐng shéi zèng ，wú gōu zhī zì mó ","Tag":null,"Explanation":null,"English":null,"Sort":14,"Dynasty":"近现代"},{"Id":5048347,"Sentence":"仲宣楼上望，望不到鸾坡。","Rank":0,"PoetryId":null,"Pinyin":"zhòng xuān lóu shǎng wàng ，wàng bú dào luán pō ","Tag":null,"Explanation":null,"English":null,"Sort":15,"Dynasty":"近现代"},{"Id":5048348,"Sentence":"广武泪空堕，雍门音不和。","Rank":0,"PoetryId":null,"Pinyin":"ān wǔ lèi kōng duò ，yōng mén yīn bú hé ","Tag":null,"Explanation":null,"English":null,"Sort":16,"Dynasty":"近现代"},{"Id":5048349,"Sentence":"炎熇焚玉石，儿戏动干戈。","Rank":0,"PoetryId":null,"Pinyin":"yán hè fén yù dàn ，ér hū dòng gān gē ","Tag":null,"Explanation":null,"English":null,"Sort":17,"Dynasty":"近现代"},{"Id":5048351,"Sentence":"吟情何处著，池上有新荷。","Rank":0,"PoetryId":null,"Pinyin":"yǐn qǐng hé chǔ 著，chǐ shǎng yǒu xīn hé ","Tag":null,"Explanation":null,"English":null,"Sort":19,"Dynasty":"近现代"},{"Id":5048350,"Sentence":"论道十年变，劳人百岁苛。","Rank":0,"PoetryId":null,"Pinyin":"lún dāo shǐ nián biàn ，láo rén bǎi suì kē ","Tag":null,"Explanation":null,"English":null,"Sort":18,"Dynasty":"近现代"}]}