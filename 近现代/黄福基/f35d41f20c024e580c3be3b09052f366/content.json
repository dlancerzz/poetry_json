{"Id":846224,"Title":"攻石内兄枉过，不见殆五年矣，喜赠","Dynasty":"近现代","Author":"黄福基","Context":"收迹垂五年，东湖曾未窥。湖光记寤寐，念君亦如斯。得意有此会，空山跫履綦。待雨洗秋暑，君来雨即随。喜雨固我癖，喜君忘輖饥。齑盐疏我鬓，江海长君髭。寒暄未什一，说诗先解颐。脱口半新旧，一一供敲推。湖莲久未餐，餐之以君诗。湖柳不可写，写之以君眉。愿君湔湖渌，更湔我肝脾。愿君鉴湖月，兼鉴我妍媸。君来固应喜，喜极翻见疑。君去亦莫悲，缄句频商之。诗成裁两筒，阿弟同分持。","PoertyType":null,"Cipai":"不见","Status":2,"Rank":0,"Tag":null,"Explanation":null,"First":null,"Guid":"f35d41f20c024e580c3be3b09052f366","Step":0,"Verses":[{"Id":5065585,"Sentence":"收迹垂五年，东湖曾未窥。","Rank":0,"PoetryId":null,"Pinyin":"shōu jì chuǐ wǔ nián ，dōng hú céng wèi kuī ","Tag":null,"Explanation":null,"English":null,"Sort":0,"Dynasty":"近现代"},{"Id":5065586,"Sentence":"湖光记寤寐，念君亦如斯。","Rank":0,"PoetryId":null,"Pinyin":"hú guāng jì wù mèi ，niàn jūn yì rú sī ","Tag":null,"Explanation":null,"English":null,"Sort":1,"Dynasty":"近现代"},{"Id":5065587,"Sentence":"得意有此会，空山跫履綦。","Rank":0,"PoetryId":null,"Pinyin":"dé yì yǒu ci huì ，kōng shān qióng lǚ qǐ ","Tag":null,"Explanation":null,"English":null,"Sort":2,"Dynasty":"近现代"},{"Id":5065588,"Sentence":"待雨洗秋暑，君来雨即随。","Rank":0,"PoetryId":null,"Pinyin":"dāi yǔ xi qīu shǔ ，jūn lái yǔ jǐ suǐ ","Tag":null,"Explanation":null,"English":null,"Sort":3,"Dynasty":"近现代"},{"Id":5065589,"Sentence":"喜雨固我癖，喜君忘輖饥。","Rank":0,"PoetryId":null,"Pinyin":"xi yǔ gù wǒ pi ，xi jūn wàng zhōu jī ","Tag":null,"Explanation":null,"English":null,"Sort":4,"Dynasty":"近现代"},{"Id":5065590,"Sentence":"齑盐疏我鬓，江海长君髭。","Rank":0,"PoetryId":null,"Pinyin":"jī yán shū wǒ bìn ，jiāng hǎi cháng jūn zī ","Tag":null,"Explanation":null,"English":null,"Sort":5,"Dynasty":"近现代"},{"Id":5065591,"Sentence":"寒暄未什一，说诗先解颐。","Rank":0,"PoetryId":null,"Pinyin":"hán xuān wèi shén yī ，shuì shī xiān jiě yǐ ","Tag":null,"Explanation":null,"English":null,"Sort":6,"Dynasty":"近现代"},{"Id":5065592,"Sentence":"脱口半新旧，一一供敲推。","Rank":0,"PoetryId":null,"Pinyin":"tuō kǒu bàn xīn jìu ，yī yī gōng qiāo tuī ","Tag":null,"Explanation":null,"English":null,"Sort":7,"Dynasty":"近现代"},{"Id":5065593,"Sentence":"湖莲久未餐，餐之以君诗。","Rank":0,"PoetryId":null,"Pinyin":"hú lián jiu wèi cān ，cān zhī yi jūn shī ","Tag":null,"Explanation":null,"English":null,"Sort":8,"Dynasty":"近现代"},{"Id":5065594,"Sentence":"湖柳不可写，写之以君眉。","Rank":0,"PoetryId":null,"Pinyin":"hú liu bú kě xiě ，xiě zhī yi jūn méi ","Tag":null,"Explanation":null,"English":null,"Sort":9,"Dynasty":"近现代"},{"Id":5065595,"Sentence":"愿君湔湖渌，更湔我肝脾。","Rank":0,"PoetryId":null,"Pinyin":"yuàn jūn jiān hú lù ，gēng jiān wǒ gān pǐ ","Tag":null,"Explanation":null,"English":null,"Sort":10,"Dynasty":"近现代"},{"Id":5065596,"Sentence":"愿君鉴湖月，兼鉴我妍媸。","Rank":0,"PoetryId":null,"Pinyin":"yuàn jūn jiàn hú yuè ，jiān jiàn wǒ yán chī ","Tag":null,"Explanation":null,"English":null,"Sort":11,"Dynasty":"近现代"},{"Id":5065597,"Sentence":"君来固应喜，喜极翻见疑。","Rank":0,"PoetryId":null,"Pinyin":"jūn lái gù yīng xi ，xi jǐ fān jiàn yǐ ","Tag":null,"Explanation":null,"English":null,"Sort":12,"Dynasty":"近现代"},{"Id":5065598,"Sentence":"君去亦莫悲，缄句频商之。","Rank":0,"PoetryId":null,"Pinyin":"jūn qù yì mò bēi ，jiān gōu pǐn shāng zhī ","Tag":null,"Explanation":null,"English":null,"Sort":13,"Dynasty":"近现代"},{"Id":5065599,"Sentence":"诗成裁两筒，阿弟同分持。","Rank":0,"PoetryId":null,"Pinyin":"shī chéng cái liǎng tǒng ，ā dì tóng fēn chǐ ","Tag":null,"Explanation":null,"English":null,"Sort":14,"Dynasty":"近现代"}]}