{"Id":463019,"Title":"莪默绝句集译笺甲集","Dynasty":"近现代","Author":"伯昏子","Context":"觉起东君扫夜还，纷纭列宿逝冥关。赫戏万丈光如箭，正射君王宫阙间。酒肆昏昏拂曙天，忽闻棒喝意茫然。神宫设醮皆齐具，香客何犹阃外眠。鸡声茅店忽闻喧，启户迎宾暂驻轩。他日归鸿江海去，悠悠不复返斯垣。宿愿新春又蘖芽，魂思梦虑隐孤笳。但看淑气神州遍，素手新裁万树花。翳林湮灭葬蔷薇，照世御杯何所归。惟睹蒲桃赤琼灼，千园绕水满芳菲。韩娥已绝绕梁音，凄艳长听莺啸吟。佶屈殷勤恭唤酒，萎花病颊晕霞侵。春暖邀君酌羽觞，尤裘悔襺尽除将。韶光振翮无多路，跂翼时禽欲远扬。往复二京安立身，樽中甘苦与谁论。命如莤酒渗将尽，枯萚永飞归故根。朝花日日开千树，昨夕蔷薇无拾处。孟夏才将众艳来，复携古帝逍遥去。祖孙帝业底干卿，父子称雄一转睛。据水断桥皆往矣，谁听门下铗歌鸣。田园荒碛隔漫漫，芳甸横陈一带宽。臣主假名浑不记，无愁天子倚金銮。一片乾糇一卷诗，一壶美酒傍疏枝。荒原有汝歌清发，爰得乐郊无尽时。或恋荣华此世希，或求遐举望瑶池。花开堪折直须折，远鼓鼍鸣那复知。转眸四际尽蔷薇，闹罢红尘笑语归。旦暮看其绣囊裂，奇珍园囿散霏霏。或持金粟惜如珠，或任风抛雨委输。死化丹砂同不得，封茔谁复掘其污。心牵尘虑世间情，旋灭死灰旋复生。如斗玉龙沙碛雪，须臾熠耀即遄行。逆旅千年想弊穿，阴阳递转户枢圜。列王隆贵今安在，时命相追鹤驭烟。野驴驰践羿王元，犹梦黄粱伏草宛。荒殿人皇曾醉卧，长蛇封豕守无言。蔷薇何处最红妍，恺撒王陵喋血殷。风信飘园如落帽，自谁螓首堕华鬘。轻卧河漘覆碧茸，苏生芳甸正芃芃。麝香暗吐谁家女，教惜樱唇一点红。命酌同心尽此朝，后忧前悔泯然消。悠悠明日身何在，当化池灰作劫烧。江山历代有才人，醇酿能醅几日新。换盏推杯数巡后，山阿托体藉横陈。椒房金屋乐无垠，夏日秾芳衣著新。终托吾身泉下土，吾身上又托何人。极欲穷奢君莫迟，一归尘土复谁知。尘来尘去尘中卧，无酒无歌无晓期。今世辛劳终是空，寄瞻来世亦归同。司辰幽阁呼群妄，玄道休寻二者中。二世群贤论别裁，流同术士亦愚哉。猥辞琐语随尘散，佞口簧言静积埃。俊贤扪虱坐谈论，壮岁求知切问存。阔论炎炎虽满耳，终兮还出入时门。齐培慧种共耕躬，长育拮据勤苦功。问我于兹何所获，来随流水逝随风。不知何日亦何由，天地玄黄水自流。橐籥出风何处去，无心荡荡过荒畴。莫问何来疾若风，焉知此去又何从。平生枉屈无穷忆，尽在杯杯禁酒中。遐升帝阙七重门，安坐填星致极尊。中道漫漫频破惑，独馀性命惑犹存。孤门扃鐍固难开，深闭缁帷瞽目哀。卿我閒言方偶及，便随风逝灭尘垓。陆不言兮海泣号，紫波失眷竞相逃。星躔隐现阴阳界，默运璿玑天意韬。卿动缁帷藏我内，教予觅烛探幽晦。忽闻心外喝声来，我在卿中乃瞽昧。谁主此生心欲参，唇前瓦缶语呢喃。生时荷锸长欢醉，埋罢黄泉绝此甘。姑酌金罍晤语轻，怜卿前世醉平生。因欢绛口千回接，授受相亲不解酲。忆昔游方半道栖，伫观陶匠正抟批。泥中鴂舌悄声语，楚毒轻加但缓稽。一抔湿土女娲抟，造作人形独有天。亘古绵延今不绝，渺茫此说代相传。香醪酹地入冥藏，滴滴潜行土未尝。千岁游魂深隐在，炽心灼目得清凉。仙露晨思降玉皇，红尘俨俨郁金香。空樽可拟君宜效，地转天翻作醉狂。性天不复惑人神，明日乱麻风解纷。拥醉当垆谁氏子，指间青发掌中身。倘付芳唇与绿醪，色空生灭莫宜逃。今之汝即昨之汝，明日安伤汝发毫。神差寻汝至西崦，泽畔终逢浊酒拈。捉汝元神来对酌，羽觞飞举勿相谦。玉宇凭虚浩浩翔，天为栋宇屋为裳。泥骸局蹐何其辱，未若元神弃浊囊。一日之闲憩帐庐，六龙御驾赴酆都。法曹渊默收供具，留待新宾复此趋。簿录全凭帝力终，何忧往事不能重。亿千酒沫皆如我，仙女不停倾玉钟。缁帷穿越逝联翩，浮世悠悠过亿年。卿我往来谁又见，石投于海浪依然。驻轩片暇大荒中，遽饮神泉行色匆。征辔丁令如蜃影，自空处出复归空。毋俟日终而见几，锦衣玉饰尽抛飞。伪真其间但容发，怅惘此生何处依。伪真其间但容发，一字能寻拯迷没。直上昆仑崒嵂宫，或逢真宰傲然兀。万类幽摛问太玄，遄行如汞慰忧煎。杂然鱼月流形赋，运化惟其独不迁。猜疑片刻返云屏，轴戏连连隐闇冥。无数流光怎消得，自为优孟自观听。仰察天文闭网罗，俯观地理恨蹉跎。汝身有汝惟今日，明日成非汝奈何。争求支诎有何功，尽付韶华逝水中。当与蒲桃恣欢谑，莫吞苦果堕虚空。慧根乏嗣耄倥侗，卷帐遣教栖冷宫。喜瑞盈门宴宾友，蒲桃新妇笑嫣红。因明可据识崇卑，物则有无能探微。知也无涯竞蠡测，谁从我向酒池归。身厕畴人研历算，新颁正朔岁宜短。昨天已死但删除，明日未生当不选。熹微茅店入门堂，忽赌金身显异光。原是仙人扛瓮至，蒲桃佳酿命余尝。酒德堪依至道行，坐谈横议尽消冥。土铏忽化瑚琏器，无上真仙独显灵。千忧万惧黯销魂，黑帐压城如黑云。天祐圣王拔剑起，一麾江海散愁军。天教硕果成佳酿，何谤须藤为阱网。福至堪承直可承，诅灾莫问由谁降。生当归静未曾忘，券契还忧贯满偿。碾作香尘尚何冀，但求仙液满离觞。地狱天堂爱憎分，岁华荏苒怎重温。万红飞尽葬青冢，色界惟斯可实闻。怪哉千万往匆匆，俱入冥关十二峰。欲问前津皆不返，漫漫求索恨追从。漫道先知遭火焚，圣贤示道代相闻。梦醒说此传奇事，谈罢复归槐蚁群。指麾吾魄入希夷，遽报来生消息知。飘渺须臾来返告，天堂地狱一身持。九如幻相即天堂，炼魄光成地狱场。吾辈俱投幽闇去，且明且隐两茫茫。日烛庭燎谁取明，司烜中夜独能擎。憧憧来往惟吾辈，幻影光前队队行。困穷棋石任移挪，枰局阴阳立网罗。驰突沙场攻杀罢，终归一匣没行窝。纵横宛转逐人飞，蹋鞠焉能辨是非。唯有蹴卿场圃者，因缘独识理无违。柔荑巧运洒洋洋，书罢焉能削半行。黠智斋庄皆枉用，滂沱难洗一词章。昊苍如簋覆群生，六道轮回伏楅衡。举手何须吁天祐，其如兀者亦难行。造人抟土功才足，末日丰田已播谷。太始暾熹何所书，劫终拂曙当吟读。今日狂狷昨日生，喜忧明日默然迎。何来何去又何故，酣饮忘机不愿醒。旄头木曜下长鞭，更越炎炎天马肩。一出紫垣灵土寄，蒲桃根畔共缠绵。蒲桃根畔共缠绵，那管游僧笑我颠。门外呼号亦何益，贱囊磨钥别开天。真光一任化慈暾，或作荼毗焚坐身。但得歌筵捉其影，胜于祠庙永沉沦。有情物出绝情空，却恨偷欢辕轭中。但恐他年脱斯缚，又遭永劫泣瘝恫。些微熔滓许人得，却索真金偿彼值。逋债何来本不知，此般贸物凭何则。汝命通涂机网充，教余踯躅勒青骢。复教罪罟由天降，强堕人于恶彀中。既抟贱质造元元，复设毒虫藏乐园。按罪黥人赐人恕，允人恕道岂须言。西山薄暮消残照，斋月饥肠方欲了。重谒陶坊独伫观，行行瓦缶身前绕。长短肥癯形不齐，行行立地壁前栖。悬河或有滔滔说，或默无言若耳提。有物自言凡埴挻，挻成又毁岂徒然。几经蹂躏还归土，形复无形本在天。纵有狡童常醉痴，欢馀焉忍碎金卮。一如瓦缶彼亲作，矧以冲冠毁弃之。稍定讻讻忽语詹，咨嗟物怪似无盐。人皆笑我籧篨貌，岂是陶人颤手拈。苏非小瓮发霆雷，鼓舌滔滔惊四维。陶器陶人莫烦絮，二端敢问本为谁。不成器者有何辜，谴降阴曹任鬼诛。谬执斯论二三子，未明洵美降恩殊。器成待贾且由它，余乃乾泥葬冷花。一得千年玉膏飨，回光返照病渐赊。一干瓦缶杂諓諓，新月待窥清牖前。鸠聚相呼四美至，酒坛已压酒人肩。供我残生以碧醪，百年骸骨可淋浇。葬余蓊郁芳园侧，络绎凭临不寂寥。骸灰既葬化藤丛，更共蒲桃架碧空。往圣熙熙皆未觉，不知我已踵其风。误将清誉今生葬，祗为久崇诸偶像。荣宠消沉于浅斟，浮名终把换低唱。几番立誓恨前衷，疑在当时醉梦中。旧悔逢春花在握，又随落瓣破东风。夺我紫绯羞我颜，误人仪狄果妖端。当垆既已得珍物，贱售如斯为那般。蔷薇终挽好春回，壮岁芳笺化锦灰。枝上黄鹂独啼啭，谁知何去复何来。甘泉荒漠盼深眸，纵是矇腾亦解愁。一眺行人病中起，恰如偃草复昂头。神差振翼徙如鹏，冥簿应犹封束縢。亟命判官更旧录，或勾一笔灭前徵。当携鸳侣祷天工，造化枢机执掌中。愿得毁之重铸范，从心所欲乐融融。玉壶光转又升空，清苑盈虚未有穷。升复升兮炤复炤，佼人一逝觅无踪。侑酒玉人难得歇，嘉宾星散没荒樾。殷勤倘造我幽栖，但请覆杯空对月。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"b8a7f33605cd6e75ce27603d79377cf9","Step":0,"Verses":[{"Id":5180517,"Sentence":"觉起东君扫夜还，纷纭列宿逝冥关。","Rank":0,"PoetryId":null,"Pinyin":"jiào qi dōng jūn sǎo yè hái ，fēn yún liè sù shì mǐng guān ","Tag":null,"Explanation":null,"English":null,"Sort":0,"Dynasty":"近现代"},{"Id":5180518,"Sentence":"赫戏万丈光如箭，正射君王宫阙间。","Rank":0,"PoetryId":null,"Pinyin":"hè hū mò zhàng guāng rú jiàn ，zhēng shè jūn wáng gōng quē jiān ","Tag":null,"Explanation":null,"English":null,"Sort":1,"Dynasty":"近现代"},{"Id":5180519,"Sentence":"酒肆昏昏拂曙天，忽闻棒喝意茫然。","Rank":0,"PoetryId":null,"Pinyin":"jiu sì hūn hūn bì shǔ tiān ，hū wén bàng hē yì māng rán ","Tag":null,"Explanation":null,"English":null,"Sort":2,"Dynasty":"近现代"},{"Id":5180520,"Sentence":"神宫设醮皆齐具，香客何犹阃外眠。","Rank":0,"PoetryId":null,"Pinyin":"shén gōng shè jiào jiē jì jù ，xiāng kè hé yóu kǔn wài mián ","Tag":null,"Explanation":null,"English":null,"Sort":3,"Dynasty":"近现代"},{"Id":5180521,"Sentence":"鸡声茅店忽闻喧，启户迎宾暂驻轩。","Rank":0,"PoetryId":null,"Pinyin":"jī shēng máo diàn hū wén xuān ，qi hù yǐng bīn zàn zhù xuān ","Tag":null,"Explanation":null,"English":null,"Sort":4,"Dynasty":"近现代"},{"Id":5180542,"Sentence":"花开堪折直须折，远鼓鼍鸣那复知。","Rank":0,"PoetryId":null,"Pinyin":"huā kāi kān shé zhǐ xū shé ，yuǎn gǔ tuó mǐng nā fù zhī ","Tag":null,"Explanation":null,"English":null,"Sort":25,"Dynasty":"近现代"},{"Id":5180543,"Sentence":"转眸四际尽蔷薇，闹罢红尘笑语归。","Rank":0,"PoetryId":null,"Pinyin":"zhuǎi móu sì jì jin qiáng wēi ，nào bā gōng chén xiào yǔ guī ","Tag":null,"Explanation":null,"English":null,"Sort":26,"Dynasty":"近现代"},{"Id":5180544,"Sentence":"旦暮看其绣囊裂，奇珍园囿散霏霏。","Rank":0,"PoetryId":null,"Pinyin":"dàn mù kān jī xìu nāng liě ，jī zhēn yuán yòu sǎn fēi fēi ","Tag":null,"Explanation":null,"English":null,"Sort":27,"Dynasty":"近现代"},{"Id":5180545,"Sentence":"或持金粟惜如珠，或任风抛雨委输。","Rank":0,"PoetryId":null,"Pinyin":"huò chǐ jīn sù xī rú zhū ，huò rén fēng pāo yǔ wēi shū ","Tag":null,"Explanation":null,"English":null,"Sort":28,"Dynasty":"近现代"},{"Id":5180546,"Sentence":"死化丹砂同不得，封茔谁复掘其污。","Rank":0,"PoetryId":null,"Pinyin":"si huā dān shā tóng bú dé ，fēng yǐng shéi fù jué jī wū ","Tag":null,"Explanation":null,"English":null,"Sort":29,"Dynasty":"近现代"},{"Id":5180547,"Sentence":"心牵尘虑世间情，旋灭死灰旋复生。","Rank":0,"PoetryId":null,"Pinyin":"xīn qiān chén lǜ shì jiān qǐng ，xuán miè si huī xuán fù shēng ","Tag":null,"Explanation":null,"English":null,"Sort":30,"Dynasty":"近现代"},{"Id":5180548,"Sentence":"如斗玉龙沙碛雪，须臾熠耀即遄行。","Rank":0,"PoetryId":null,"Pinyin":"rú dǒu yù lóng shā qì xuě ，xū yú yì yào jǐ chuán háng ","Tag":null,"Explanation":null,"English":null,"Sort":31,"Dynasty":"近现代"},{"Id":5180549,"Sentence":"逆旅千年想弊穿，阴阳递转户枢圜。","Rank":0,"PoetryId":null,"Pinyin":"nì lǚ qiān nián xiǎng bì chuān ，yīn yáng dì zhuǎi hù shū huán ","Tag":null,"Explanation":null,"English":null,"Sort":32,"Dynasty":"近现代"},{"Id":5180550,"Sentence":"列王隆贵今安在，时命相追鹤驭烟。","Rank":0,"PoetryId":null,"Pinyin":"liè wáng lōng guì jīn ān zài ，shǐ mìng xiāng zhuī hè yù yān ","Tag":null,"Explanation":null,"English":null,"Sort":33,"Dynasty":"近现代"},{"Id":5180551,"Sentence":"野驴驰践羿王元，犹梦黄粱伏草宛。","Rank":0,"PoetryId":null,"Pinyin":"yě lǘ chǐ jiàn yì wáng yuán ，yóu mèng huáng liáng fú cǎo wǎn ","Tag":null,"Explanation":null,"English":null,"Sort":34,"Dynasty":"近现代"},{"Id":5180552,"Sentence":"荒殿人皇曾醉卧，长蛇封豕守无言。","Rank":0,"PoetryId":null,"Pinyin":"huāng diàn rén huáng céng zuì wò ，cháng shé fēng shi shǒu mó yán ","Tag":null,"Explanation":null,"English":null,"Sort":35,"Dynasty":"近现代"},{"Id":5180553,"Sentence":"蔷薇何处最红妍，恺撒王陵喋血殷。","Rank":0,"PoetryId":null,"Pinyin":"qiáng wēi hé chǔ zuì gōng yán ，kǎi sā wáng lǐng dié xiě yān ","Tag":null,"Explanation":null,"English":null,"Sort":36,"Dynasty":"近现代"},{"Id":5180554,"Sentence":"风信飘园如落帽，自谁螓首堕华鬘。","Rank":0,"PoetryId":null,"Pinyin":"fēng xìn piāo yuán rú là mào ，zì shéi qǐn shǒu duò huā mán ","Tag":null,"Explanation":null,"English":null,"Sort":37,"Dynasty":"近现代"},{"Id":5180555,"Sentence":"轻卧河漘覆碧茸，苏生芳甸正芃芃。","Rank":0,"PoetryId":null,"Pinyin":"qīng wò hé chún fù bì rōng ，sū shēng fāng diàn zhēng péng péng ","Tag":null,"Explanation":null,"English":null,"Sort":38,"Dynasty":"近现代"},{"Id":5180556,"Sentence":"麝香暗吐谁家女，教惜樱唇一点红。","Rank":0,"PoetryId":null,"Pinyin":"shè xiāng àn tǔ shéi gū nǚ ，jiāo xī yīng chún yī diǎn gōng ","Tag":null,"Explanation":null,"English":null,"Sort":39,"Dynasty":"近现代"},{"Id":5180557,"Sentence":"命酌同心尽此朝，后忧前悔泯然消。","Rank":0,"PoetryId":null,"Pinyin":"mìng zhuó tóng xīn jin ci cháo ，hòu yōu qián hui min rán xiāo ","Tag":null,"Explanation":null,"English":null,"Sort":40,"Dynasty":"近现代"},{"Id":5180558,"Sentence":"悠悠明日身何在，当化池灰作劫烧。","Rank":0,"PoetryId":null,"Pinyin":"yōu yōu mǐng rì shēn hé zài ，dāng huā chǐ huī zuō jié shāo ","Tag":null,"Explanation":null,"English":null,"Sort":41,"Dynasty":"近现代"},{"Id":5180523,"Sentence":"宿愿新春又蘖芽，魂思梦虑隐孤笳。","Rank":0,"PoetryId":null,"Pinyin":"sù yuàn xīn chūn yòu niè yá ，hún sāi mèng lǜ yin gū jiā ","Tag":null,"Explanation":null,"English":null,"Sort":6,"Dynasty":"近现代"},{"Id":5180525,"Sentence":"翳林湮灭葬蔷薇，照世御杯何所归。","Rank":0,"PoetryId":null,"Pinyin":"yì lǐn yān miè zàng qiáng wēi ，zhào shì yù bēi hé suǒ guī ","Tag":null,"Explanation":null,"English":null,"Sort":8,"Dynasty":"近现代"},{"Id":5180526,"Sentence":"惟睹蒲桃赤琼灼，千园绕水满芳菲。","Rank":0,"PoetryId":null,"Pinyin":"wéi dǔ pú táo chì qióng zhuó ，qiān yuán rào shui mǎn fāng fēi ","Tag":null,"Explanation":null,"English":null,"Sort":9,"Dynasty":"近现代"},{"Id":5180527,"Sentence":"韩娥已绝绕梁音，凄艳长听莺啸吟。","Rank":0,"PoetryId":null,"Pinyin":"hán é yi jué rào liáng yīn ，qī yàn cháng tīng yīng xiào yǐn ","Tag":null,"Explanation":null,"English":null,"Sort":10,"Dynasty":"近现代"},{"Id":5180528,"Sentence":"佶屈殷勤恭唤酒，萎花病颊晕霞侵。","Rank":0,"PoetryId":null,"Pinyin":"jǐ qū yān qǐn gōng huàn jiu ，wēi huā bìng jiá yūn xiá qīn ","Tag":null,"Explanation":null,"English":null,"Sort":11,"Dynasty":"近现代"},{"Id":5180529,"Sentence":"春暖邀君酌羽觞，尤裘悔襺尽除将。","Rank":0,"PoetryId":null,"Pinyin":"chūn nuǎn yāo jūn zhuó yǔ shāng ，yóu qǐu hui jiǎn jin chú jiāng ","Tag":null,"Explanation":null,"English":null,"Sort":12,"Dynasty":"近现代"},{"Id":5180530,"Sentence":"韶光振翮无多路，跂翼时禽欲远扬。","Rank":0,"PoetryId":null,"Pinyin":"sháo guāng zhèn hé mó duō lù ，qǐ yì shǐ qǐn yù yuǎn yáng ","Tag":null,"Explanation":null,"English":null,"Sort":13,"Dynasty":"近现代"},{"Id":5180531,"Sentence":"往复二京安立身，樽中甘苦与谁论。","Rank":0,"PoetryId":null,"Pinyin":"wǎng fù èr jīng ān lì shēn ，zūn zhōng gān kǔ yú shéi lún ","Tag":null,"Explanation":null,"English":null,"Sort":14,"Dynasty":"近现代"},{"Id":5180532,"Sentence":"命如莤酒渗将尽，枯萚永飞归故根。","Rank":0,"PoetryId":null,"Pinyin":"mìng rú sù jiu shèn jiāng jin ，kū tuò yǒng fēi guī gù gēn ","Tag":null,"Explanation":null,"English":null,"Sort":15,"Dynasty":"近现代"},{"Id":5180533,"Sentence":"朝花日日开千树，昨夕蔷薇无拾处。","Rank":0,"PoetryId":null,"Pinyin":"cháo huā rì rì kāi qiān shù ，zuó xī qiáng wēi mó shè chǔ ","Tag":null,"Explanation":null,"English":null,"Sort":16,"Dynasty":"近现代"},{"Id":5180534,"Sentence":"孟夏才将众艳来，复携古帝逍遥去。","Rank":0,"PoetryId":null,"Pinyin":"mèng xià cái jiāng zhòng yàn lái ，fù xié gǔ dì xiāo yáo qù ","Tag":null,"Explanation":null,"English":null,"Sort":17,"Dynasty":"近现代"},{"Id":5180535,"Sentence":"祖孙帝业底干卿，父子称雄一转睛。","Rank":0,"PoetryId":null,"Pinyin":"zǔ sūn dì yè 底gān qīng ，fǔ zi chèn xióng yī zhuǎi jīng ","Tag":null,"Explanation":null,"English":null,"Sort":18,"Dynasty":"近现代"},{"Id":5180536,"Sentence":"据水断桥皆往矣，谁听门下铗歌鸣。","Rank":0,"PoetryId":null,"Pinyin":"jū shui duàn qiáo jiē wǎng yi ，shéi tīng mén xià jiá gē mǐng ","Tag":null,"Explanation":null,"English":null,"Sort":19,"Dynasty":"近现代"},{"Id":5180537,"Sentence":"田园荒碛隔漫漫，芳甸横陈一带宽。","Rank":0,"PoetryId":null,"Pinyin":"tián yuán huāng qì gé màn màn ，fāng diàn héng chén yī dài kuān ","Tag":null,"Explanation":null,"English":null,"Sort":20,"Dynasty":"近现代"},{"Id":5180538,"Sentence":"臣主假名浑不记，无愁天子倚金銮。","Rank":0,"PoetryId":null,"Pinyin":"chén zhǔ jiǎ mǐng hún bú jì ，mó chóu tiān zi yi jīn luán ","Tag":null,"Explanation":null,"English":null,"Sort":21,"Dynasty":"近现代"},{"Id":5180539,"Sentence":"一片乾糇一卷诗，一壶美酒傍疏枝。","Rank":0,"PoetryId":null,"Pinyin":"yī piān gān hóu yī juǎn shī ，yī hú měi jiu bàng shū zhī ","Tag":null,"Explanation":null,"English":null,"Sort":22,"Dynasty":"近现代"},{"Id":5180540,"Sentence":"荒原有汝歌清发，爰得乐郊无尽时。","Rank":0,"PoetryId":null,"Pinyin":"huāng yuán yǒu rǔ gē qīng fā ，yuán dé lè jiāo mó jin shǐ ","Tag":null,"Explanation":null,"English":null,"Sort":23,"Dynasty":"近现代"},{"Id":5180541,"Sentence":"或恋荣华此世希，或求遐举望瑶池。","Rank":0,"PoetryId":null,"Pinyin":"huò liàn róng huā ci shì xī ，huò qǐu xiá jǔ wàng yáo chǐ ","Tag":null,"Explanation":null,"English":null,"Sort":24,"Dynasty":"近现代"},{"Id":5180559,"Sentence":"江山历代有才人，醇酿能醅几日新。","Rank":0,"PoetryId":null,"Pinyin":"jiāng shān lì dài yǒu cái rén ，chún niáng néng pēi jī rì xīn ","Tag":null,"Explanation":null,"English":null,"Sort":42,"Dynasty":"近现代"},{"Id":5180560,"Sentence":"换盏推杯数巡后，山阿托体藉横陈。","Rank":0,"PoetryId":null,"Pinyin":"huàn zhǎn tuī bēi shǔ xún hòu ，shān ā tuō tī jǐ héng chén ","Tag":null,"Explanation":null,"English":null,"Sort":43,"Dynasty":"近现代"},{"Id":5180561,"Sentence":"椒房金屋乐无垠，夏日秾芳衣著新。","Rank":0,"PoetryId":null,"Pinyin":"jiāo fáng jīn wū lè mó yǐn ，xià rì nóng fāng yī 著xīn ","Tag":null,"Explanation":null,"English":null,"Sort":44,"Dynasty":"近现代"},{"Id":5180562,"Sentence":"终托吾身泉下土，吾身上又托何人。","Rank":0,"PoetryId":null,"Pinyin":"zhōng tuō wú shēn quán xià tǔ ，wú shēn shǎng yòu tuō hé rén ","Tag":null,"Explanation":null,"English":null,"Sort":45,"Dynasty":"近现代"},{"Id":5180563,"Sentence":"极欲穷奢君莫迟，一归尘土复谁知。","Rank":0,"PoetryId":null,"Pinyin":"jǐ yù qióng shē jūn mò chǐ ，yī guī chén tǔ fù shéi zhī ","Tag":null,"Explanation":null,"English":null,"Sort":46,"Dynasty":"近现代"},{"Id":5180564,"Sentence":"尘来尘去尘中卧，无酒无歌无晓期。","Rank":0,"PoetryId":null,"Pinyin":"chén lái chén qù chén zhōng wò ，mó jiu mó gē mó xiǎo jī ","Tag":null,"Explanation":null,"English":null,"Sort":47,"Dynasty":"近现代"},{"Id":5180565,"Sentence":"今世辛劳终是空，寄瞻来世亦归同。","Rank":0,"PoetryId":null,"Pinyin":"jīn shì xīn láo zhōng shì kōng ，jì zhān lái shì yì guī tóng ","Tag":null,"Explanation":null,"English":null,"Sort":48,"Dynasty":"近现代"},{"Id":5180566,"Sentence":"司辰幽阁呼群妄，玄道休寻二者中。","Rank":0,"PoetryId":null,"Pinyin":"sī chén yōu gé hū qún wàng ，xuán dāo xīu xún èr zhě zhōng ","Tag":null,"Explanation":null,"English":null,"Sort":49,"Dynasty":"近现代"},{"Id":5180567,"Sentence":"二世群贤论别裁，流同术士亦愚哉。","Rank":0,"PoetryId":null,"Pinyin":"èr shì qún xián lún bié cái ，lǐu tóng shù shì yì yú zāi ","Tag":null,"Explanation":null,"English":null,"Sort":50,"Dynasty":"近现代"},{"Id":5180568,"Sentence":"猥辞琐语随尘散，佞口簧言静积埃。","Rank":0,"PoetryId":null,"Pinyin":"wěi cǐ suǒ yǔ suǐ chén sǎn ，nìng kǒu huáng yán jìng jī āi ","Tag":null,"Explanation":null,"English":null,"Sort":51,"Dynasty":"近现代"},{"Id":5180569,"Sentence":"俊贤扪虱坐谈论，壮岁求知切问存。","Rank":0,"PoetryId":null,"Pinyin":"jùn xián mén shī zuò tán lún ，zhuàng suì qǐu zhī qiē wèn cún ","Tag":null,"Explanation":null,"English":null,"Sort":52,"Dynasty":"近现代"},{"Id":5180570,"Sentence":"阔论炎炎虽满耳，终兮还出入时门。","Rank":0,"PoetryId":null,"Pinyin":"kuò lún yán yán suī mǎn ěr ，zhōng xī hái chū rù shǐ mén ","Tag":null,"Explanation":null,"English":null,"Sort":53,"Dynasty":"近现代"},{"Id":5180571,"Sentence":"齐培慧种共耕躬，长育拮据勤苦功。","Rank":0,"PoetryId":null,"Pinyin":"jì péi huì chóng gōng gēng gōng ，cháng yō jié jū qǐn kǔ gōng ","Tag":null,"Explanation":null,"English":null,"Sort":54,"Dynasty":"近现代"},{"Id":5180572,"Sentence":"问我于兹何所获，来随流水逝随风。","Rank":0,"PoetryId":null,"Pinyin":"wèn wǒ yú cǐ hé suǒ huò ，lái suǐ lǐu shui shì suǐ fēng ","Tag":null,"Explanation":null,"English":null,"Sort":55,"Dynasty":"近现代"},{"Id":5180573,"Sentence":"不知何日亦何由，天地玄黄水自流。","Rank":0,"PoetryId":null,"Pinyin":"bú zhī hé rì yì hé yóu ，tiān 地xuán huáng shui zì lǐu ","Tag":null,"Explanation":null,"English":null,"Sort":56,"Dynasty":"近现代"},{"Id":5180574,"Sentence":"橐籥出风何处去，无心荡荡过荒畴。","Rank":0,"PoetryId":null,"Pinyin":"tuó yuè chū fēng hé chǔ qù ，mó xīn dàng dàng guō huāng chóu ","Tag":null,"Explanation":null,"English":null,"Sort":57,"Dynasty":"近现代"},{"Id":5180575,"Sentence":"莫问何来疾若风，焉知此去又何从。","Rank":0,"PoetryId":null,"Pinyin":"mò wèn hé lái jǐ rě fēng ，yān zhī ci qù yòu hé cóng ","Tag":null,"Explanation":null,"English":null,"Sort":58,"Dynasty":"近现代"},{"Id":5180576,"Sentence":"平生枉屈无穷忆，尽在杯杯禁酒中。","Rank":0,"PoetryId":null,"Pinyin":"pǐng shēng wǎng qū mó qióng yì ，jin zài bēi bēi jīn jiu zhōng ","Tag":null,"Explanation":null,"English":null,"Sort":59,"Dynasty":"近现代"},{"Id":5180577,"Sentence":"遐升帝阙七重门，安坐填星致极尊。","Rank":0,"PoetryId":null,"Pinyin":"xiá shēng dì quē qī chóng mén ，ān zuò tián xīng zhì jǐ zūn ","Tag":null,"Explanation":null,"English":null,"Sort":60,"Dynasty":"近现代"},{"Id":5180578,"Sentence":"中道漫漫频破惑，独馀性命惑犹存。","Rank":0,"PoetryId":null,"Pinyin":"zhōng dāo màn màn pǐn pò huò ，dú yú xìng mìng huò yóu cún ","Tag":null,"Explanation":null,"English":null,"Sort":61,"Dynasty":"近现代"},{"Id":5180579,"Sentence":"孤门扃鐍固难开，深闭缁帷瞽目哀。","Rank":0,"PoetryId":null,"Pinyin":"gū mén jiōng jué gù nán kāi ，shēn bì zī wéi gǔ mù āi ","Tag":null,"Explanation":null,"English":null,"Sort":62,"Dynasty":"近现代"},{"Id":5180580,"Sentence":"卿我閒言方偶及，便随风逝灭尘垓。","Rank":0,"PoetryId":null,"Pinyin":"qīng wǒ jiān yán fāng ǒu jǐ ，biàn suǐ fēng shì miè chén gāi ","Tag":null,"Explanation":null,"English":null,"Sort":63,"Dynasty":"近现代"},{"Id":5180581,"Sentence":"陆不言兮海泣号，紫波失眷竞相逃。","Rank":0,"PoetryId":null,"Pinyin":"lìu bú yán xī hǎi qì háo ，zi bō shī juàn jìng xiāng táo ","Tag":null,"Explanation":null,"English":null,"Sort":64,"Dynasty":"近现代"},{"Id":5180582,"Sentence":"星躔隐现阴阳界，默运璿玑天意韬。","Rank":0,"PoetryId":null,"Pinyin":"xīng chán yin xiàn yīn yáng jiè ，mò yùn xuán jī tiān yì tāo ","Tag":null,"Explanation":null,"English":null,"Sort":65,"Dynasty":"近现代"},{"Id":5180583,"Sentence":"卿动缁帷藏我内，教予觅烛探幽晦。","Rank":0,"PoetryId":null,"Pinyin":"qīng dòng zī wéi cáng wǒ nèi ，jiāo yú mì zhú tàn yōu huì ","Tag":null,"Explanation":null,"English":null,"Sort":66,"Dynasty":"近现代"},{"Id":5180584,"Sentence":"忽闻心外喝声来，我在卿中乃瞽昧。","Rank":0,"PoetryId":null,"Pinyin":"hū wén xīn wài hē shēng lái ，wǒ zài qīng zhōng nǎi gǔ mèi ","Tag":null,"Explanation":null,"English":null,"Sort":67,"Dynasty":"近现代"},{"Id":5180585,"Sentence":"谁主此生心欲参，唇前瓦缶语呢喃。","Rank":0,"PoetryId":null,"Pinyin":"shéi zhǔ ci shēng xīn yù cān ，chún qián wǎ fǒu yǔ 呢nán ","Tag":null,"Explanation":null,"English":null,"Sort":68,"Dynasty":"近现代"},{"Id":5180586,"Sentence":"生时荷锸长欢醉，埋罢黄泉绝此甘。","Rank":0,"PoetryId":null,"Pinyin":"shēng shǐ hé chā cháng huān zuì ，mái bā huáng quán jué ci gān ","Tag":null,"Explanation":null,"English":null,"Sort":69,"Dynasty":"近现代"},{"Id":5180587,"Sentence":"姑酌金罍晤语轻，怜卿前世醉平生。","Rank":0,"PoetryId":null,"Pinyin":"gū zhuó jīn léi wù yǔ qīng ，lián qīng qián shì zuì pǐng shēng ","Tag":null,"Explanation":null,"English":null,"Sort":70,"Dynasty":"近现代"},{"Id":5180588,"Sentence":"因欢绛口千回接，授受相亲不解酲。","Rank":0,"PoetryId":null,"Pinyin":"yīn huān jiàng kǒu qiān huǐ jiē ，shòu shòu xiāng qīn bú jiě chéng ","Tag":null,"Explanation":null,"English":null,"Sort":71,"Dynasty":"近现代"},{"Id":5180589,"Sentence":"忆昔游方半道栖，伫观陶匠正抟批。","Rank":0,"PoetryId":null,"Pinyin":"yì xī yóu fāng bàn dāo qī ，zhù guān táo jiàng zhēng tuán pī ","Tag":null,"Explanation":null,"English":null,"Sort":72,"Dynasty":"近现代"},{"Id":5180590,"Sentence":"泥中鴂舌悄声语，楚毒轻加但缓稽。","Rank":0,"PoetryId":null,"Pinyin":"nǐ zhōng guī shé qiāo shēng yǔ ，chǔ dú qīng jiā dàn huǎn jī ","Tag":null,"Explanation":null,"English":null,"Sort":73,"Dynasty":"近现代"},{"Id":5180591,"Sentence":"一抔湿土女娲抟，造作人形独有天。","Rank":0,"PoetryId":null,"Pinyin":"yī póu shī tǔ nǚ wā tuán ，zào zuō rén xǐng dú yǒu tiān ","Tag":null,"Explanation":null,"English":null,"Sort":74,"Dynasty":"近现代"},{"Id":5180592,"Sentence":"亘古绵延今不绝，渺茫此说代相传。","Rank":0,"PoetryId":null,"Pinyin":"gèn gǔ mián yán jīn bú jué ，miǎo māng ci shuì dài xiāng chuán ","Tag":null,"Explanation":null,"English":null,"Sort":75,"Dynasty":"近现代"},{"Id":5180593,"Sentence":"香醪酹地入冥藏，滴滴潜行土未尝。","Rank":0,"PoetryId":null,"Pinyin":"xiāng láo lèi 地rù mǐng cáng ，dī dī qián háng tǔ wèi cháng ","Tag":null,"Explanation":null,"English":null,"Sort":76,"Dynasty":"近现代"},{"Id":5180594,"Sentence":"千岁游魂深隐在，炽心灼目得清凉。","Rank":0,"PoetryId":null,"Pinyin":"qiān suì yóu hún shēn yin zài ，chì xīn zhuó mù dé qīng liáng ","Tag":null,"Explanation":null,"English":null,"Sort":77,"Dynasty":"近现代"},{"Id":5180595,"Sentence":"仙露晨思降玉皇，红尘俨俨郁金香。","Rank":0,"PoetryId":null,"Pinyin":"xiān lòu chén sāi jiàng yù huáng ，gōng chén yǎn yǎn yù jīn xiāng ","Tag":null,"Explanation":null,"English":null,"Sort":78,"Dynasty":"近现代"},{"Id":5180596,"Sentence":"空樽可拟君宜效，地转天翻作醉狂。","Rank":0,"PoetryId":null,"Pinyin":"kōng zūn kě ni jūn yǐ xiào ，地zhuǎi tiān fān zuō zuì kuáng ","Tag":null,"Explanation":null,"English":null,"Sort":79,"Dynasty":"近现代"},{"Id":5180597,"Sentence":"性天不复惑人神，明日乱麻风解纷。","Rank":0,"PoetryId":null,"Pinyin":"xìng tiān bú fù huò rén shén ，mǐng rì luàn mā fēng jiě fēn ","Tag":null,"Explanation":null,"English":null,"Sort":80,"Dynasty":"近现代"},{"Id":5180598,"Sentence":"拥醉当垆谁氏子，指间青发掌中身。","Rank":0,"PoetryId":null,"Pinyin":"yōng zuì dāng lú shéi shì zi ，zhi jiān qīng fā zhǎng zhōng shēn ","Tag":null,"Explanation":null,"English":null,"Sort":81,"Dynasty":"近现代"},{"Id":5180599,"Sentence":"倘付芳唇与绿醪，色空生灭莫宜逃。","Rank":0,"PoetryId":null,"Pinyin":"cháng fù fāng chún yú lù láo ，sè kōng shēng miè mò yǐ táo ","Tag":null,"Explanation":null,"English":null,"Sort":82,"Dynasty":"近现代"},{"Id":5180600,"Sentence":"今之汝即昨之汝，明日安伤汝发毫。","Rank":0,"PoetryId":null,"Pinyin":"jīn zhī rǔ jǐ zuó zhī rǔ ，mǐng rì ān shāng rǔ fā háo ","Tag":null,"Explanation":null,"English":null,"Sort":83,"Dynasty":"近现代"},{"Id":5180601,"Sentence":"神差寻汝至西崦，泽畔终逢浊酒拈。","Rank":0,"PoetryId":null,"Pinyin":"shén chā xún rǔ zhì xī yān ，zé pàn zhōng féng zhuó jiu niān ","Tag":null,"Explanation":null,"English":null,"Sort":84,"Dynasty":"近现代"},{"Id":5180602,"Sentence":"捉汝元神来对酌，羽觞飞举勿相谦。","Rank":0,"PoetryId":null,"Pinyin":"zhuō rǔ yuán shén lái duì zhuó ，yǔ shāng fēi jǔ wù xiāng qiān ","Tag":null,"Explanation":null,"English":null,"Sort":85,"Dynasty":"近现代"},{"Id":5180603,"Sentence":"玉宇凭虚浩浩翔，天为栋宇屋为裳。","Rank":0,"PoetryId":null,"Pinyin":"yù yǔ pǐng xū hào hào xiáng ，tiān wéi dòng yǔ wū wéi cháng ","Tag":null,"Explanation":null,"English":null,"Sort":86,"Dynasty":"近现代"},{"Id":5180604,"Sentence":"泥骸局蹐何其辱，未若元神弃浊囊。","Rank":0,"PoetryId":null,"Pinyin":"nǐ hái jú jǐ hé jī rǔ ，wèi rě yuán shén qì zhuó nāng ","Tag":null,"Explanation":null,"English":null,"Sort":87,"Dynasty":"近现代"},{"Id":5180605,"Sentence":"一日之闲憩帐庐，六龙御驾赴酆都。","Rank":0,"PoetryId":null,"Pinyin":"yī rì zhī xián qì zhàng lú ，lìu lóng yù jià fù fēng dōu ","Tag":null,"Explanation":null,"English":null,"Sort":88,"Dynasty":"近现代"},{"Id":5180606,"Sentence":"法曹渊默收供具，留待新宾复此趋。","Rank":0,"PoetryId":null,"Pinyin":"fǎ cáo yuān mò shōu gōng jù ，lǐu dāi xīn bīn fù ci qū ","Tag":null,"Explanation":null,"English":null,"Sort":89,"Dynasty":"近现代"},{"Id":5180607,"Sentence":"簿录全凭帝力终，何忧往事不能重。","Rank":0,"PoetryId":null,"Pinyin":"bù lù quán pǐng dì lì zhōng ，hé yōu wǎng shì bú néng chóng ","Tag":null,"Explanation":null,"English":null,"Sort":90,"Dynasty":"近现代"},{"Id":5180608,"Sentence":"亿千酒沫皆如我，仙女不停倾玉钟。","Rank":0,"PoetryId":null,"Pinyin":"yì qiān jiu mò jiē rú wǒ ，xiān nǚ bú tǐng qīng yù zhōng ","Tag":null,"Explanation":null,"English":null,"Sort":91,"Dynasty":"近现代"},{"Id":5180609,"Sentence":"缁帷穿越逝联翩，浮世悠悠过亿年。","Rank":0,"PoetryId":null,"Pinyin":"zī wéi chuān yuè shì lián piān ，fú shì yōu yōu guō yì nián ","Tag":null,"Explanation":null,"English":null,"Sort":92,"Dynasty":"近现代"},{"Id":5180610,"Sentence":"卿我往来谁又见，石投于海浪依然。","Rank":0,"PoetryId":null,"Pinyin":"qīng wǒ wǎng lái shéi yòu jiàn ，dàn tóu yú hǎi làng yī rán ","Tag":null,"Explanation":null,"English":null,"Sort":93,"Dynasty":"近现代"},{"Id":5180611,"Sentence":"驻轩片暇大荒中，遽饮神泉行色匆。","Rank":0,"PoetryId":null,"Pinyin":"zhù xuān piān xiá dà huāng zhōng ，jù yin shén quán háng sè cōng ","Tag":null,"Explanation":null,"English":null,"Sort":94,"Dynasty":"近现代"},{"Id":5180612,"Sentence":"征辔丁令如蜃影，自空处出复归空。","Rank":0,"PoetryId":null,"Pinyin":"zhēng pèi dīng ling rú shèn ying ，zì kōng chǔ chū fù guī kōng ","Tag":null,"Explanation":null,"English":null,"Sort":95,"Dynasty":"近现代"},{"Id":5180613,"Sentence":"毋俟日终而见几，锦衣玉饰尽抛飞。","Rank":0,"PoetryId":null,"Pinyin":"wú qǐ rì zhōng ér jiàn jī ，jin yī yù shì jin pāo fēi ","Tag":null,"Explanation":null,"English":null,"Sort":96,"Dynasty":"近现代"},{"Id":5180614,"Sentence":"伪真其间但容发，怅惘此生何处依。","Rank":0,"PoetryId":null,"Pinyin":"wěi zhēn jī jiān dàn róng fā ，chàng wǎng ci shēng hé chǔ yī ","Tag":null,"Explanation":null,"English":null,"Sort":97,"Dynasty":"近现代"},{"Id":5180615,"Sentence":"伪真其间但容发，一字能寻拯迷没。","Rank":0,"PoetryId":null,"Pinyin":"wěi zhēn jī jiān dàn róng fā ，yī zì néng xún zhěng mī méi ","Tag":null,"Explanation":null,"English":null,"Sort":98,"Dynasty":"近现代"},{"Id":5180616,"Sentence":"直上昆仑崒嵂宫，或逢真宰傲然兀。","Rank":0,"PoetryId":null,"Pinyin":"zhǐ shǎng kūn lún cuì lǜ gōng ，huò féng zhēn zǎi ào rán wū ","Tag":null,"Explanation":null,"English":null,"Sort":99,"Dynasty":"近现代"},{"Id":5180617,"Sentence":"万类幽摛问太玄，遄行如汞慰忧煎。","Rank":0,"PoetryId":null,"Pinyin":"mò lèi yōu chī wèn tài xuán ，chuán háng rú gǒng wèi yōu jiān ","Tag":null,"Explanation":null,"English":null,"Sort":100,"Dynasty":"近现代"},{"Id":5180618,"Sentence":"杂然鱼月流形赋，运化惟其独不迁。","Rank":0,"PoetryId":null,"Pinyin":"zá rán yú yuè lǐu xǐng fù ，yùn huā wéi jī dú bú qiān ","Tag":null,"Explanation":null,"English":null,"Sort":101,"Dynasty":"近现代"},{"Id":5180619,"Sentence":"猜疑片刻返云屏，轴戏连连隐闇冥。","Rank":0,"PoetryId":null,"Pinyin":"cāi yǐ piān kè fǎn yún bīng ，zhóu hū lián lián yin ān mǐng ","Tag":null,"Explanation":null,"English":null,"Sort":102,"Dynasty":"近现代"},{"Id":5180620,"Sentence":"无数流光怎消得，自为优孟自观听。","Rank":0,"PoetryId":null,"Pinyin":"mó shǔ lǐu guāng zěn xiāo dé ，zì wéi yōu mèng zì guān tīng ","Tag":null,"Explanation":null,"English":null,"Sort":103,"Dynasty":"近现代"},{"Id":5180621,"Sentence":"仰察天文闭网罗，俯观地理恨蹉跎。","Rank":0,"PoetryId":null,"Pinyin":"yǎng chá tiān wén bì wǎng luó ，fǔ guān 地li hèn cuō tuó ","Tag":null,"Explanation":null,"English":null,"Sort":104,"Dynasty":"近现代"},{"Id":5180622,"Sentence":"汝身有汝惟今日，明日成非汝奈何。","Rank":0,"PoetryId":null,"Pinyin":"rǔ shēn yǒu rǔ wéi jīn rì ，mǐng rì chéng fēi rǔ nài hé ","Tag":null,"Explanation":null,"English":null,"Sort":105,"Dynasty":"近现代"},{"Id":5180623,"Sentence":"争求支诎有何功，尽付韶华逝水中。","Rank":0,"PoetryId":null,"Pinyin":"zhēng qǐu zhī qū yǒu hé gōng ，jin fù sháo huā shì shui zhōng ","Tag":null,"Explanation":null,"English":null,"Sort":106,"Dynasty":"近现代"},{"Id":5180624,"Sentence":"当与蒲桃恣欢谑，莫吞苦果堕虚空。","Rank":0,"PoetryId":null,"Pinyin":"dāng yú pú táo zì huān xuè ，mò tūn kǔ guǒ duò xū kōng ","Tag":null,"Explanation":null,"English":null,"Sort":107,"Dynasty":"近现代"},{"Id":5180625,"Sentence":"慧根乏嗣耄倥侗，卷帐遣教栖冷宫。","Rank":0,"PoetryId":null,"Pinyin":"huì gēn fá sì mào kōng dòng ，juǎn zhàng qiǎn jiāo qī lěng gōng ","Tag":null,"Explanation":null,"English":null,"Sort":108,"Dynasty":"近现代"},{"Id":5180626,"Sentence":"喜瑞盈门宴宾友，蒲桃新妇笑嫣红。","Rank":0,"PoetryId":null,"Pinyin":"xi ruì yīng mén yàn bīn yǒu ，pú táo xīn fù xiào yān gōng ","Tag":null,"Explanation":null,"English":null,"Sort":109,"Dynasty":"近现代"},{"Id":5180627,"Sentence":"因明可据识崇卑，物则有无能探微。","Rank":0,"PoetryId":null,"Pinyin":"yīn mǐng kě jū shǐ chóng bēi ，wù zé yǒu mó néng tàn wēi ","Tag":null,"Explanation":null,"English":null,"Sort":110,"Dynasty":"近现代"},{"Id":5180628,"Sentence":"知也无涯竞蠡测，谁从我向酒池归。","Rank":0,"PoetryId":null,"Pinyin":"zhī yě mó yá jìng lǐ cè ，shéi cóng wǒ xiàng jiu chǐ guī ","Tag":null,"Explanation":null,"English":null,"Sort":111,"Dynasty":"近现代"},{"Id":5180629,"Sentence":"身厕畴人研历算，新颁正朔岁宜短。","Rank":0,"PoetryId":null,"Pinyin":"shēn cè chóu rén yán lì suàn ，xīn bān zhēng shuò suì yǐ duǎn ","Tag":null,"Explanation":null,"English":null,"Sort":112,"Dynasty":"近现代"},{"Id":5180630,"Sentence":"昨天已死但删除，明日未生当不选。","Rank":0,"PoetryId":null,"Pinyin":"zuó tiān yi si dàn shān chú ，mǐng rì wèi shēng dāng bú shuā ","Tag":null,"Explanation":null,"English":null,"Sort":113,"Dynasty":"近现代"},{"Id":5180631,"Sentence":"熹微茅店入门堂，忽赌金身显异光。","Rank":0,"PoetryId":null,"Pinyin":"xī wēi máo diàn rù mén táng ，hū dǔ jīn shēn xiǎn yì guāng ","Tag":null,"Explanation":null,"English":null,"Sort":114,"Dynasty":"近现代"},{"Id":5180632,"Sentence":"原是仙人扛瓮至，蒲桃佳酿命余尝。","Rank":0,"PoetryId":null,"Pinyin":"yuán shì xiān rén gāng wèng zhì ，pú táo jiā niáng mìng yú cháng ","Tag":null,"Explanation":null,"English":null,"Sort":115,"Dynasty":"近现代"},{"Id":5180633,"Sentence":"酒德堪依至道行，坐谈横议尽消冥。","Rank":0,"PoetryId":null,"Pinyin":"jiu dé kān yī zhì dāo háng ，zuò tán héng yì jin xiāo mǐng ","Tag":null,"Explanation":null,"English":null,"Sort":116,"Dynasty":"近现代"},{"Id":5180634,"Sentence":"土铏忽化瑚琏器，无上真仙独显灵。","Rank":0,"PoetryId":null,"Pinyin":"tǔ xǐng hū huā hú liǎn qì ，mó shǎng zhēn xiān dú xiǎn lǐng ","Tag":null,"Explanation":null,"English":null,"Sort":117,"Dynasty":"近现代"},{"Id":5180635,"Sentence":"千忧万惧黯销魂，黑帐压城如黑云。","Rank":0,"PoetryId":null,"Pinyin":"qiān yōu mò jù àn xiāo hún ，hēi zhàng yā chéng rú hēi yún ","Tag":null,"Explanation":null,"English":null,"Sort":118,"Dynasty":"近现代"},{"Id":5180636,"Sentence":"天祐圣王拔剑起，一麾江海散愁军。","Rank":0,"PoetryId":null,"Pinyin":"tiān yòu shèng wáng bá jiàn qi ，yī huī jiāng hǎi sǎn chóu jūn ","Tag":null,"Explanation":null,"English":null,"Sort":119,"Dynasty":"近现代"},{"Id":5180637,"Sentence":"天教硕果成佳酿，何谤须藤为阱网。","Rank":0,"PoetryId":null,"Pinyin":"tiān jiāo shuò guǒ chéng jiā niáng ，hé bàng xū téng wéi jing wǎng ","Tag":null,"Explanation":null,"English":null,"Sort":120,"Dynasty":"近现代"},{"Id":5180638,"Sentence":"福至堪承直可承，诅灾莫问由谁降。","Rank":0,"PoetryId":null,"Pinyin":"fú zhì kān chéng zhǐ kě chéng ，zǔ zāi mò wèn yóu shéi jiàng ","Tag":null,"Explanation":null,"English":null,"Sort":121,"Dynasty":"近现代"},{"Id":5180639,"Sentence":"生当归静未曾忘，券契还忧贯满偿。","Rank":0,"PoetryId":null,"Pinyin":"shēng dāng guī jìng wèi céng wàng ，quàn qì hái yōu guàn mǎn cháng ","Tag":null,"Explanation":null,"English":null,"Sort":122,"Dynasty":"近现代"},{"Id":5180640,"Sentence":"碾作香尘尚何冀，但求仙液满离觞。","Rank":0,"PoetryId":null,"Pinyin":"niǎn zuō xiāng chén shàng hé jì ，dàn qǐu xiān yè mǎn lǐ shāng ","Tag":null,"Explanation":null,"English":null,"Sort":123,"Dynasty":"近现代"},{"Id":5180641,"Sentence":"地狱天堂爱憎分，岁华荏苒怎重温。","Rank":0,"PoetryId":null,"Pinyin":"地yù tiān táng ài zēng fēn ，suì huā rěn rǎn zěn chóng wēn ","Tag":null,"Explanation":null,"English":null,"Sort":124,"Dynasty":"近现代"},{"Id":5180642,"Sentence":"万红飞尽葬青冢，色界惟斯可实闻。","Rank":0,"PoetryId":null,"Pinyin":"mò gōng fēi jin zàng qīng zhǒng ，sè jiè wéi sī kě shǐ wén ","Tag":null,"Explanation":null,"English":null,"Sort":125,"Dynasty":"近现代"},{"Id":5180643,"Sentence":"怪哉千万往匆匆，俱入冥关十二峰。","Rank":0,"PoetryId":null,"Pinyin":"guài zāi qiān mò wǎng cōng cōng ，jū rù mǐng guān shǐ èr fēng ","Tag":null,"Explanation":null,"English":null,"Sort":126,"Dynasty":"近现代"},{"Id":5180644,"Sentence":"欲问前津皆不返，漫漫求索恨追从。","Rank":0,"PoetryId":null,"Pinyin":"yù wèn qián jīn jiē bú fǎn ，màn màn qǐu suǒ hèn zhuī cóng ","Tag":null,"Explanation":null,"English":null,"Sort":127,"Dynasty":"近现代"},{"Id":5180645,"Sentence":"漫道先知遭火焚，圣贤示道代相闻。","Rank":0,"PoetryId":null,"Pinyin":"màn dāo xiān zhī zāo huǒ fén ，shèng xián shì dāo dài xiāng wén ","Tag":null,"Explanation":null,"English":null,"Sort":128,"Dynasty":"近现代"},{"Id":5180646,"Sentence":"梦醒说此传奇事，谈罢复归槐蚁群。","Rank":0,"PoetryId":null,"Pinyin":"mèng xing shuì ci chuán jī shì ，tán bā fù guī huái yi qún ","Tag":null,"Explanation":null,"English":null,"Sort":129,"Dynasty":"近现代"},{"Id":5180647,"Sentence":"指麾吾魄入希夷，遽报来生消息知。","Rank":0,"PoetryId":null,"Pinyin":"zhi huī wú bó rù xī yǐ ，jù bào lái shēng xiāo xī zhī ","Tag":null,"Explanation":null,"English":null,"Sort":130,"Dynasty":"近现代"},{"Id":5180648,"Sentence":"飘渺须臾来返告，天堂地狱一身持。","Rank":0,"PoetryId":null,"Pinyin":"piāo miǎo xū yú lái fǎn gào ，tiān táng 地yù yī shēn chǐ ","Tag":null,"Explanation":null,"English":null,"Sort":131,"Dynasty":"近现代"},{"Id":5180649,"Sentence":"九如幻相即天堂，炼魄光成地狱场。","Rank":0,"PoetryId":null,"Pinyin":"jiu rú huàn xiāng jǐ tiān táng ，liàn bó guāng chéng 地yù cháng ","Tag":null,"Explanation":null,"English":null,"Sort":132,"Dynasty":"近现代"},{"Id":5180650,"Sentence":"吾辈俱投幽闇去，且明且隐两茫茫。","Rank":0,"PoetryId":null,"Pinyin":"wú bèi jū tóu yōu ān qù ，jū mǐng jū yin liǎng māng māng ","Tag":null,"Explanation":null,"English":null,"Sort":133,"Dynasty":"近现代"},{"Id":5180651,"Sentence":"日烛庭燎谁取明，司烜中夜独能擎。","Rank":0,"PoetryId":null,"Pinyin":"rì zhú tǐng liáo shéi qǔ mǐng ，sī hui zhōng yè dú néng qǐng ","Tag":null,"Explanation":null,"English":null,"Sort":134,"Dynasty":"近现代"},{"Id":5180652,"Sentence":"憧憧来往惟吾辈，幻影光前队队行。","Rank":0,"PoetryId":null,"Pinyin":"chōng chōng lái wǎng wéi wú bèi ，huàn ying guāng qián duì duì háng ","Tag":null,"Explanation":null,"English":null,"Sort":135,"Dynasty":"近现代"},{"Id":5180653,"Sentence":"困穷棋石任移挪，枰局阴阳立网罗。","Rank":0,"PoetryId":null,"Pinyin":"kùn qióng qǐ dàn rén yǐ nuó ，pǐng jú yīn yáng lì wǎng luó ","Tag":null,"Explanation":null,"English":null,"Sort":136,"Dynasty":"近现代"},{"Id":5180654,"Sentence":"驰突沙场攻杀罢，终归一匣没行窝。","Rank":0,"PoetryId":null,"Pinyin":"chǐ tū shā cháng gōng shā bā ，zhōng guī yī xiá méi háng wō ","Tag":null,"Explanation":null,"English":null,"Sort":137,"Dynasty":"近现代"},{"Id":5180655,"Sentence":"纵横宛转逐人飞，蹋鞠焉能辨是非。","Rank":0,"PoetryId":null,"Pinyin":"zòng héng wǎn zhuǎi zhú rén fēi ，tà jū yān néng biàn shì fēi ","Tag":null,"Explanation":null,"English":null,"Sort":138,"Dynasty":"近现代"},{"Id":5180656,"Sentence":"唯有蹴卿场圃者，因缘独识理无违。","Rank":0,"PoetryId":null,"Pinyin":"wéi yǒu cù qīng cháng pǔ zhě ，yīn yuán dú shǐ li mó wéi ","Tag":null,"Explanation":null,"English":null,"Sort":139,"Dynasty":"近现代"},{"Id":5180657,"Sentence":"柔荑巧运洒洋洋，书罢焉能削半行。","Rank":0,"PoetryId":null,"Pinyin":"róu tǐ qiǎo yùn sǎ xiáng xiáng ，shū bā yān néng xiāo bàn háng ","Tag":null,"Explanation":null,"English":null,"Sort":140,"Dynasty":"近现代"},{"Id":5180658,"Sentence":"黠智斋庄皆枉用，滂沱难洗一词章。","Rank":0,"PoetryId":null,"Pinyin":"xiá zhì zhāi zhuāng jiē wǎng yòng ，pāng duò nán xi yī cǐ zhāng ","Tag":null,"Explanation":null,"English":null,"Sort":141,"Dynasty":"近现代"},{"Id":5180659,"Sentence":"昊苍如簋覆群生，六道轮回伏楅衡。","Rank":0,"PoetryId":null,"Pinyin":"hào cāng rú gui fù qún shēng ，lìu dāo lún huǐ fú bī héng ","Tag":null,"Explanation":null,"English":null,"Sort":142,"Dynasty":"近现代"},{"Id":5180660,"Sentence":"举手何须吁天祐，其如兀者亦难行。","Rank":0,"PoetryId":null,"Pinyin":"jǔ shǒu hé xū xū tiān yòu ，jī rú wū zhě yì nán háng ","Tag":null,"Explanation":null,"English":null,"Sort":143,"Dynasty":"近现代"},{"Id":5180661,"Sentence":"造人抟土功才足，末日丰田已播谷。","Rank":0,"PoetryId":null,"Pinyin":"zào rén tuán tǔ gōng cái zú ，mò rì fēng tián yi bō gǔ ","Tag":null,"Explanation":null,"English":null,"Sort":144,"Dynasty":"近现代"},{"Id":5180662,"Sentence":"太始暾熹何所书，劫终拂曙当吟读。","Rank":0,"PoetryId":null,"Pinyin":"tài shi tūn xī hé suǒ shū ，jié zhōng bì shǔ dāng yǐn dòu ","Tag":null,"Explanation":null,"English":null,"Sort":145,"Dynasty":"近现代"},{"Id":5180663,"Sentence":"今日狂狷昨日生，喜忧明日默然迎。","Rank":0,"PoetryId":null,"Pinyin":"jīn rì kuáng juàn zuó rì shēng ，xi yōu mǐng rì mò rán yǐng ","Tag":null,"Explanation":null,"English":null,"Sort":146,"Dynasty":"近现代"},{"Id":5180664,"Sentence":"何来何去又何故，酣饮忘机不愿醒。","Rank":0,"PoetryId":null,"Pinyin":"hé lái hé qù yòu hé gù ，hān yin wàng jī bú yuàn xing ","Tag":null,"Explanation":null,"English":null,"Sort":147,"Dynasty":"近现代"},{"Id":5180665,"Sentence":"旄头木曜下长鞭，更越炎炎天马肩。","Rank":0,"PoetryId":null,"Pinyin":"máo tóu mù yào xià cháng biān ，gēng yuè yán yán tiān mǎ jiān ","Tag":null,"Explanation":null,"English":null,"Sort":148,"Dynasty":"近现代"},{"Id":5180666,"Sentence":"一出紫垣灵土寄，蒲桃根畔共缠绵。","Rank":0,"PoetryId":null,"Pinyin":"yī chū zi yuán lǐng tǔ jì ，pú táo gēn pàn gōng chán mián ","Tag":null,"Explanation":null,"English":null,"Sort":149,"Dynasty":"近现代"},{"Id":5180667,"Sentence":"蒲桃根畔共缠绵，那管游僧笑我颠。","Rank":0,"PoetryId":null,"Pinyin":"pú táo gēn pàn gōng chán mián ，nā guǎn yóu sēng xiào wǒ diān ","Tag":null,"Explanation":null,"English":null,"Sort":150,"Dynasty":"近现代"},{"Id":5180668,"Sentence":"门外呼号亦何益，贱囊磨钥别开天。","Rank":0,"PoetryId":null,"Pinyin":"mén wài hū háo yì hé yì ，jiàn nāng mó yào bié kāi tiān ","Tag":null,"Explanation":null,"English":null,"Sort":151,"Dynasty":"近现代"},{"Id":5180669,"Sentence":"真光一任化慈暾，或作荼毗焚坐身。","Rank":0,"PoetryId":null,"Pinyin":"zhēn guāng yī rén huā cǐ tūn ，huò zuō tú pǐ fén zuò shēn ","Tag":null,"Explanation":null,"English":null,"Sort":152,"Dynasty":"近现代"},{"Id":5180670,"Sentence":"但得歌筵捉其影，胜于祠庙永沉沦。","Rank":0,"PoetryId":null,"Pinyin":"dàn dé gē yán zhuō jī ying ，shēng yú cǐ miào yǒng chén lún ","Tag":null,"Explanation":null,"English":null,"Sort":153,"Dynasty":"近现代"},{"Id":5180671,"Sentence":"有情物出绝情空，却恨偷欢辕轭中。","Rank":0,"PoetryId":null,"Pinyin":"yǒu qǐng wù chū jué qǐng kōng ，què hèn tōu huān yuán è zhōng ","Tag":null,"Explanation":null,"English":null,"Sort":154,"Dynasty":"近现代"},{"Id":5180672,"Sentence":"但恐他年脱斯缚，又遭永劫泣瘝恫。","Rank":0,"PoetryId":null,"Pinyin":"dàn kǒng tā nián tuō sī fù ，yòu zāo yǒng jié qì guān dòng ","Tag":null,"Explanation":null,"English":null,"Sort":155,"Dynasty":"近现代"},{"Id":5180673,"Sentence":"些微熔滓许人得，却索真金偿彼值。","Rank":0,"PoetryId":null,"Pinyin":"xiē wēi róng zi hǔ rén dé ，què suǒ zhēn jīn cháng bi zhǐ ","Tag":null,"Explanation":null,"English":null,"Sort":156,"Dynasty":"近现代"},{"Id":5180674,"Sentence":"逋债何来本不知，此般贸物凭何则。","Rank":0,"PoetryId":null,"Pinyin":"bū zhài hé lái běn bú zhī ，ci bān mào wù pǐng hé zé ","Tag":null,"Explanation":null,"English":null,"Sort":157,"Dynasty":"近现代"},{"Id":5180675,"Sentence":"汝命通涂机网充，教余踯躅勒青骢。","Rank":0,"PoetryId":null,"Pinyin":"rǔ mìng tōng tú jī wǎng chōng ，jiāo yú zhǐ zhú lè qīng cōng ","Tag":null,"Explanation":null,"English":null,"Sort":158,"Dynasty":"近现代"},{"Id":5180676,"Sentence":"复教罪罟由天降，强堕人于恶彀中。","Rank":0,"PoetryId":null,"Pinyin":"fù jiāo zuì gǔ yóu tiān jiàng ，jiàng duò rén yú ě gòu zhōng ","Tag":null,"Explanation":null,"English":null,"Sort":159,"Dynasty":"近现代"},{"Id":5180677,"Sentence":"既抟贱质造元元，复设毒虫藏乐园。","Rank":0,"PoetryId":null,"Pinyin":"jì tuán jiàn zhì zào yuán yuán ，fù shè dú chóng cáng lè yuán ","Tag":null,"Explanation":null,"English":null,"Sort":160,"Dynasty":"近现代"},{"Id":5180678,"Sentence":"按罪黥人赐人恕，允人恕道岂须言。","Rank":0,"PoetryId":null,"Pinyin":"àn zuì qǐng rén cì rén shù ，yǔn rén shù dāo qi xū yán ","Tag":null,"Explanation":null,"English":null,"Sort":161,"Dynasty":"近现代"},{"Id":5180679,"Sentence":"西山薄暮消残照，斋月饥肠方欲了。","Rank":0,"PoetryId":null,"Pinyin":"xī shān báo mù xiāo cán zhào ，zhāi yuè jī cháng fāng yù 了","Tag":null,"Explanation":null,"English":null,"Sort":162,"Dynasty":"近现代"},{"Id":5180680,"Sentence":"重谒陶坊独伫观，行行瓦缶身前绕。","Rank":0,"PoetryId":null,"Pinyin":"chóng yè táo fāng dú zhù guān ，háng háng wǎ fǒu shēn qián rào ","Tag":null,"Explanation":null,"English":null,"Sort":163,"Dynasty":"近现代"},{"Id":5180681,"Sentence":"长短肥癯形不齐，行行立地壁前栖。","Rank":0,"PoetryId":null,"Pinyin":"cháng duǎn féi qú xǐng bú jì ，háng háng lì 地bì qián qī ","Tag":null,"Explanation":null,"English":null,"Sort":164,"Dynasty":"近现代"},{"Id":5180682,"Sentence":"悬河或有滔滔说，或默无言若耳提。","Rank":0,"PoetryId":null,"Pinyin":"xuán hé huò yǒu tāo tāo shuì ，huò mò mó yán rě ěr dī ","Tag":null,"Explanation":null,"English":null,"Sort":165,"Dynasty":"近现代"},{"Id":5180683,"Sentence":"有物自言凡埴挻，挻成又毁岂徒然。","Rank":0,"PoetryId":null,"Pinyin":"yǒu wù zì yán fán zhǐ shān ，shān chéng yòu hui qi tú rán ","Tag":null,"Explanation":null,"English":null,"Sort":166,"Dynasty":"近现代"},{"Id":5180684,"Sentence":"几经蹂躏还归土，形复无形本在天。","Rank":0,"PoetryId":null,"Pinyin":"jī jīng róu lìn hái guī tǔ ，xǐng fù mó xǐng běn zài tiān ","Tag":null,"Explanation":null,"English":null,"Sort":167,"Dynasty":"近现代"},{"Id":5180685,"Sentence":"纵有狡童常醉痴，欢馀焉忍碎金卮。","Rank":0,"PoetryId":null,"Pinyin":"zòng yǒu jiǎo tóng cháng zuì chī ，huān yú yān rěn suì jīn zhī ","Tag":null,"Explanation":null,"English":null,"Sort":168,"Dynasty":"近现代"},{"Id":5180686,"Sentence":"一如瓦缶彼亲作，矧以冲冠毁弃之。","Rank":0,"PoetryId":null,"Pinyin":"yī rú wǎ fǒu bi qīn zuō ，shěn yi chōng guān hui qì zhī ","Tag":null,"Explanation":null,"English":null,"Sort":169,"Dynasty":"近现代"},{"Id":5180687,"Sentence":"稍定讻讻忽语詹，咨嗟物怪似无盐。","Rank":0,"PoetryId":null,"Pinyin":"shāo dìng xiōng xiōng hū yǔ zhān ，zī jiē wù guài shì mó yán ","Tag":null,"Explanation":null,"English":null,"Sort":170,"Dynasty":"近现代"},{"Id":5180688,"Sentence":"人皆笑我籧篨貌，岂是陶人颤手拈。","Rank":0,"PoetryId":null,"Pinyin":"rén jiē xiào wǒ qú chú mào ，qi shì táo rén chàn shǒu niān ","Tag":null,"Explanation":null,"English":null,"Sort":171,"Dynasty":"近现代"},{"Id":5180689,"Sentence":"苏非小瓮发霆雷，鼓舌滔滔惊四维。","Rank":0,"PoetryId":null,"Pinyin":"sū fēi xiǎo wèng fā tǐng léi ，gǔ shé tāo tāo jīng sì wéi ","Tag":null,"Explanation":null,"English":null,"Sort":172,"Dynasty":"近现代"},{"Id":5180690,"Sentence":"陶器陶人莫烦絮，二端敢问本为谁。","Rank":0,"PoetryId":null,"Pinyin":"táo qì táo rén mò fán xù ，èr duān gǎn wèn běn wéi shéi ","Tag":null,"Explanation":null,"English":null,"Sort":173,"Dynasty":"近现代"},{"Id":5180691,"Sentence":"不成器者有何辜，谴降阴曹任鬼诛。","Rank":0,"PoetryId":null,"Pinyin":"bú chéng qì zhě yǒu hé gū ，qiǎn jiàng yīn cáo rén gui zhū ","Tag":null,"Explanation":null,"English":null,"Sort":174,"Dynasty":"近现代"},{"Id":5180692,"Sentence":"谬执斯论二三子，未明洵美降恩殊。","Rank":0,"PoetryId":null,"Pinyin":"mìu zhǐ sī lún èr sān zi ，wèi mǐng xún měi jiàng ēn shū ","Tag":null,"Explanation":null,"English":null,"Sort":175,"Dynasty":"近现代"},{"Id":5180693,"Sentence":"器成待贾且由它，余乃乾泥葬冷花。","Rank":0,"PoetryId":null,"Pinyin":"qì chéng dāi gǔ jū yóu tā ，yú nǎi gān nǐ zàng lěng huā ","Tag":null,"Explanation":null,"English":null,"Sort":176,"Dynasty":"近现代"},{"Id":5180695,"Sentence":"一干瓦缶杂諓諓，新月待窥清牖前。","Rank":0,"PoetryId":null,"Pinyin":"yī gān wǎ fǒu zá jiàn jiàn ，xīn yuè dāi kuī qīng yǒu qián ","Tag":null,"Explanation":null,"English":null,"Sort":178,"Dynasty":"近现代"},{"Id":5180696,"Sentence":"鸠聚相呼四美至，酒坛已压酒人肩。","Rank":0,"PoetryId":null,"Pinyin":"jīu jù xiāng hū sì měi zhì ，jiu tán yi yā jiu rén jiān ","Tag":null,"Explanation":null,"English":null,"Sort":179,"Dynasty":"近现代"},{"Id":5180697,"Sentence":"供我残生以碧醪，百年骸骨可淋浇。","Rank":0,"PoetryId":null,"Pinyin":"gōng wǒ cán shēng yi bì láo ，bǎi nián hái gū kě līn jiāo ","Tag":null,"Explanation":null,"English":null,"Sort":180,"Dynasty":"近现代"},{"Id":5180699,"Sentence":"骸灰既葬化藤丛，更共蒲桃架碧空。","Rank":0,"PoetryId":null,"Pinyin":"hái huī jì zàng huā téng cóng ，gēng gōng pú táo jià bì kōng ","Tag":null,"Explanation":null,"English":null,"Sort":182,"Dynasty":"近现代"},{"Id":5180700,"Sentence":"往圣熙熙皆未觉，不知我已踵其风。","Rank":0,"PoetryId":null,"Pinyin":"wǎng shèng xī xī jiē wèi jiào ，bú zhī wǒ yi zhǒng jī fēng ","Tag":null,"Explanation":null,"English":null,"Sort":183,"Dynasty":"近现代"},{"Id":5180701,"Sentence":"误将清誉今生葬，祗为久崇诸偶像。","Rank":0,"PoetryId":null,"Pinyin":"wù jiāng qīng yù jīn shēng zàng ，zhī wéi jiu chóng zhū ǒu xiàng ","Tag":null,"Explanation":null,"English":null,"Sort":184,"Dynasty":"近现代"},{"Id":5180702,"Sentence":"荣宠消沉于浅斟，浮名终把换低唱。","Rank":0,"PoetryId":null,"Pinyin":"róng chǒng xiāo chén yú jiān zhēn ，fú mǐng zhōng bǎ huàn dī chàng ","Tag":null,"Explanation":null,"English":null,"Sort":185,"Dynasty":"近现代"},{"Id":5180703,"Sentence":"几番立誓恨前衷，疑在当时醉梦中。","Rank":0,"PoetryId":null,"Pinyin":"jī fān lì shì hèn qián zhōng ，yǐ zài dāng shǐ zuì mèng zhōng ","Tag":null,"Explanation":null,"English":null,"Sort":186,"Dynasty":"近现代"},{"Id":5180704,"Sentence":"旧悔逢春花在握，又随落瓣破东风。","Rank":0,"PoetryId":null,"Pinyin":"jìu hui féng chūn huā zài wò ，yòu suǐ là bàn pò dōng fēng ","Tag":null,"Explanation":null,"English":null,"Sort":187,"Dynasty":"近现代"},{"Id":5180705,"Sentence":"夺我紫绯羞我颜，误人仪狄果妖端。","Rank":0,"PoetryId":null,"Pinyin":"duó wǒ zi fēi xīu wǒ yán ，wù rén yǐ dǐ guǒ yāo duān ","Tag":null,"Explanation":null,"English":null,"Sort":188,"Dynasty":"近现代"},{"Id":5180706,"Sentence":"当垆既已得珍物，贱售如斯为那般。","Rank":0,"PoetryId":null,"Pinyin":"dāng lú jì yi dé zhēn wù ，jiàn shòu rú sī wéi nā bān ","Tag":null,"Explanation":null,"English":null,"Sort":189,"Dynasty":"近现代"},{"Id":5180708,"Sentence":"枝上黄鹂独啼啭，谁知何去复何来。","Rank":0,"PoetryId":null,"Pinyin":"zhī shǎng huáng lǐ dú tǐ zhuàn ，shéi zhī hé qù fù hé lái ","Tag":null,"Explanation":null,"English":null,"Sort":191,"Dynasty":"近现代"},{"Id":5180709,"Sentence":"甘泉荒漠盼深眸，纵是矇腾亦解愁。","Rank":0,"PoetryId":null,"Pinyin":"gān quán huāng mò pàn shēn móu ，zòng shì mēng tēng yì jiě chóu ","Tag":null,"Explanation":null,"English":null,"Sort":192,"Dynasty":"近现代"},{"Id":5180710,"Sentence":"一眺行人病中起，恰如偃草复昂头。","Rank":0,"PoetryId":null,"Pinyin":"yī tiào háng rén bìng zhōng qi ，qià rú yǎn cǎo fù áng tóu ","Tag":null,"Explanation":null,"English":null,"Sort":193,"Dynasty":"近现代"},{"Id":5180711,"Sentence":"神差振翼徙如鹏，冥簿应犹封束縢。","Rank":0,"PoetryId":null,"Pinyin":"shén chā zhèn yì xi rú péng ，mǐng bù yīng yóu fēng shù téng ","Tag":null,"Explanation":null,"English":null,"Sort":194,"Dynasty":"近现代"},{"Id":5180712,"Sentence":"亟命判官更旧录，或勾一笔灭前徵。","Rank":0,"PoetryId":null,"Pinyin":"jǐ mìng pàn guān gēng jìu lù ，huò gōu yī bi miè qián zhēng ","Tag":null,"Explanation":null,"English":null,"Sort":195,"Dynasty":"近现代"},{"Id":5180713,"Sentence":"当携鸳侣祷天工，造化枢机执掌中。","Rank":0,"PoetryId":null,"Pinyin":"dāng xié yuān lǚ dǎo tiān gōng ，zào huā shū jī zhǐ zhǎng zhōng ","Tag":null,"Explanation":null,"English":null,"Sort":196,"Dynasty":"近现代"},{"Id":5180714,"Sentence":"愿得毁之重铸范，从心所欲乐融融。","Rank":0,"PoetryId":null,"Pinyin":"yuàn dé hui zhī chóng zhù fàn ，cóng xīn suǒ yù lè róng róng ","Tag":null,"Explanation":null,"English":null,"Sort":197,"Dynasty":"近现代"},{"Id":5180715,"Sentence":"玉壶光转又升空，清苑盈虚未有穷。","Rank":0,"PoetryId":null,"Pinyin":"yù hú guāng zhuǎi yòu shēng kōng ，qīng yuàn yīng xū wèi yǒu qióng ","Tag":null,"Explanation":null,"English":null,"Sort":198,"Dynasty":"近现代"},{"Id":5180716,"Sentence":"升复升兮炤复炤，佼人一逝觅无踪。","Rank":0,"PoetryId":null,"Pinyin":"shēng fù shēng xī zhāo fù zhāo ，jiǎo rén yī shì mì mó zōng ","Tag":null,"Explanation":null,"English":null,"Sort":199,"Dynasty":"近现代"},{"Id":5180717,"Sentence":"侑酒玉人难得歇，嘉宾星散没荒樾。","Rank":0,"PoetryId":null,"Pinyin":"yòu jiu yù rén nán dé xiē ，jiā bīn xīng sǎn méi huāng yuè ","Tag":null,"Explanation":null,"English":null,"Sort":200,"Dynasty":"近现代"},{"Id":5180718,"Sentence":"殷勤倘造我幽栖，但请覆杯空对月。","Rank":0,"PoetryId":null,"Pinyin":"yān qǐn cháng zào wǒ yōu qī ，dàn qing fù bēi kōng duì yuè ","Tag":null,"Explanation":null,"English":null,"Sort":201,"Dynasty":"近现代"},{"Id":5180522,"Sentence":"他日归鸿江海去，悠悠不复返斯垣。","Rank":0,"PoetryId":null,"Pinyin":"tā rì guī hóng jiāng hǎi qù ，yōu yōu bú fù fǎn sī yuán ","Tag":null,"Explanation":null,"English":null,"Sort":5,"Dynasty":"近现代"},{"Id":5180524,"Sentence":"但看淑气神州遍，素手新裁万树花。","Rank":0,"PoetryId":null,"Pinyin":"dàn kān shū qì shén zhōu biàn ，sù shǒu xīn cái mò shù huā ","Tag":null,"Explanation":null,"English":null,"Sort":7,"Dynasty":"近现代"},{"Id":5180694,"Sentence":"一得千年玉膏飨，回光返照病渐赊。","Rank":0,"PoetryId":null,"Pinyin":"yī dé qiān nián yù gāo xiǎng ，huǐ guāng fǎn zhào bìng jiān shē ","Tag":null,"Explanation":null,"English":null,"Sort":177,"Dynasty":"近现代"},{"Id":5180698,"Sentence":"葬余蓊郁芳园侧，络绎凭临不寂寥。","Rank":0,"PoetryId":null,"Pinyin":"zàng yú wěng yù fāng yuán cè ，lào yì pǐng lǐn bú jì liáo ","Tag":null,"Explanation":null,"English":null,"Sort":181,"Dynasty":"近现代"},{"Id":5180707,"Sentence":"蔷薇终挽好春回，壮岁芳笺化锦灰。","Rank":0,"PoetryId":null,"Pinyin":"qiáng wēi zhōng wǎn hǎo chūn huǐ ，zhuàng suì fāng jiān huā jin huī ","Tag":null,"Explanation":null,"English":null,"Sort":190,"Dynasty":"近现代"}]}