{"Id":866193,"Title":"二月之什","Dynasty":"近现代","Author":"张采庵","Context":"二月龙荒草未青，寒天漠漠雨溟溟。争知鼓角春城里，一夜云开见客星。天门北望郁崔嵬，壮采飞腾九殿开。悄倚银屏消息近，彩鸾低送美人来。相逢何必问长干，似此风流亦两难。春酒一杯眉寿颂，帏灯匣剑试言欢。元戎小队自喧阗，浅袖何堪北国天。敢拟布裘长万丈，大衣持赠厚装棉。修罗场上未销兵，去国珠盘万里情。昔昔乐终人定后，风恬疑有鸽铃声。锁齧金蟾客邸门，更无闲话到寒暄。朅来一计纵横局，曾费行人十万言。长城横带塞云春，怀古幽思动远人。说与陴头还放眼，红华骀荡物华新。吴越诸山尽晓妆，西施临镜斗眉长。闹红簇簇馀杭路，可有灵心听妙香。欲折琪花代柳条，春申江畔上元宵。当筵吉语吾能忆，闻道鸿沟有便桥。目送云归五角楼，金章朱诰出神州。可怜独夜樊通德，拥髻灯前正好愁。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c8cadd82ab200fa3ac316e7e1a848358","Step":0,"Verses":[{"Id":5055994,"Sentence":"说与陴头还放眼，红华骀荡物华新。","Rank":0,"PoetryId":null,"Pinyin":"shuì yú pǐ tóu hái fàng yǎn ，gōng huā dài dàng wù huā xīn ","Tag":null,"Explanation":null,"English":null,"Sort":13,"Dynasty":"近现代"},{"Id":5055981,"Sentence":"二月龙荒草未青，寒天漠漠雨溟溟。","Rank":0,"PoetryId":null,"Pinyin":"èr yuè lóng huāng cǎo wèi qīng ，hán tiān mò mò yǔ mǐng mǐng ","Tag":null,"Explanation":null,"English":null,"Sort":0,"Dynasty":"近现代"},{"Id":5055982,"Sentence":"争知鼓角春城里，一夜云开见客星。","Rank":0,"PoetryId":null,"Pinyin":"zhēng zhī gǔ jiǎo chūn chéng li ，yī yè yún kāi jiàn kè xīng ","Tag":null,"Explanation":null,"English":null,"Sort":1,"Dynasty":"近现代"},{"Id":5055983,"Sentence":"天门北望郁崔嵬，壮采飞腾九殿开。","Rank":0,"PoetryId":null,"Pinyin":"tiān mén běi wàng yù cuī wéi ，zhuàng cǎi fēi tēng jiu diàn kāi ","Tag":null,"Explanation":null,"English":null,"Sort":2,"Dynasty":"近现代"},{"Id":5055984,"Sentence":"悄倚银屏消息近，彩鸾低送美人来。","Rank":0,"PoetryId":null,"Pinyin":"qiāo yi yǐn bīng xiāo xī jìn ，cǎi luán dī sòng měi rén lái ","Tag":null,"Explanation":null,"English":null,"Sort":3,"Dynasty":"近现代"},{"Id":5055985,"Sentence":"相逢何必问长干，似此风流亦两难。","Rank":0,"PoetryId":null,"Pinyin":"xiāng féng hé bì wèn cháng gān ，shì ci fēng lǐu yì liǎng nán ","Tag":null,"Explanation":null,"English":null,"Sort":4,"Dynasty":"近现代"},{"Id":5055986,"Sentence":"春酒一杯眉寿颂，帏灯匣剑试言欢。","Rank":0,"PoetryId":null,"Pinyin":"chūn jiu yī bēi méi shòu sòng ，wéi dēng xiá jiàn shì yán huān ","Tag":null,"Explanation":null,"English":null,"Sort":5,"Dynasty":"近现代"},{"Id":5055987,"Sentence":"元戎小队自喧阗，浅袖何堪北国天。","Rank":0,"PoetryId":null,"Pinyin":"yuán róng xiǎo duì zì xuān tián ，jiān xìu hé kān běi guó tiān ","Tag":null,"Explanation":null,"English":null,"Sort":6,"Dynasty":"近现代"},{"Id":5055988,"Sentence":"敢拟布裘长万丈，大衣持赠厚装棉。","Rank":0,"PoetryId":null,"Pinyin":"gǎn ni bù qǐu cháng mò zhàng ，dà yī chǐ zèng hòu zhuāng mián ","Tag":null,"Explanation":null,"English":null,"Sort":7,"Dynasty":"近现代"},{"Id":5055989,"Sentence":"修罗场上未销兵，去国珠盘万里情。","Rank":0,"PoetryId":null,"Pinyin":"xīu luó cháng shǎng wèi xiāo bīng ，qù guó zhū pán mò li qǐng ","Tag":null,"Explanation":null,"English":null,"Sort":8,"Dynasty":"近现代"},{"Id":5055990,"Sentence":"昔昔乐终人定后，风恬疑有鸽铃声。","Rank":0,"PoetryId":null,"Pinyin":"xī xī lè zhōng rén dìng hòu ，fēng tián yǐ yǒu gē lǐng shēng ","Tag":null,"Explanation":null,"English":null,"Sort":9,"Dynasty":"近现代"},{"Id":5055991,"Sentence":"锁齧金蟾客邸门，更无闲话到寒暄。","Rank":0,"PoetryId":null,"Pinyin":"suǒ niè jīn chán kè di mén ，gēng mó xián huà dào hán xuān ","Tag":null,"Explanation":null,"English":null,"Sort":10,"Dynasty":"近现代"},{"Id":5055992,"Sentence":"朅来一计纵横局，曾费行人十万言。","Rank":0,"PoetryId":null,"Pinyin":"qiè lái yī jì zòng héng jú ，céng fèi háng rén shǐ mò yán ","Tag":null,"Explanation":null,"English":null,"Sort":11,"Dynasty":"近现代"},{"Id":5055993,"Sentence":"长城横带塞云春，怀古幽思动远人。","Rank":0,"PoetryId":null,"Pinyin":"cháng chéng héng dài sāi yún chūn ，huái gǔ yōu sāi dòng yuǎn rén ","Tag":null,"Explanation":null,"English":null,"Sort":12,"Dynasty":"近现代"},{"Id":5055995,"Sentence":"吴越诸山尽晓妆，西施临镜斗眉长。","Rank":0,"PoetryId":null,"Pinyin":"wú yuè zhū shān jin xiǎo zhuāng ，xī shī lǐn jìng dǒu méi cháng ","Tag":null,"Explanation":null,"English":null,"Sort":14,"Dynasty":"近现代"},{"Id":5055996,"Sentence":"闹红簇簇馀杭路，可有灵心听妙香。","Rank":0,"PoetryId":null,"Pinyin":"nào gōng cù cù yú háng lù ，kě yǒu lǐng xīn tīng miào xiāng ","Tag":null,"Explanation":null,"English":null,"Sort":15,"Dynasty":"近现代"},{"Id":5055997,"Sentence":"欲折琪花代柳条，春申江畔上元宵。","Rank":0,"PoetryId":null,"Pinyin":"yù shé qǐ huā dài liu tiáo ，chūn shēn jiāng pàn shǎng yuán xiāo ","Tag":null,"Explanation":null,"English":null,"Sort":16,"Dynasty":"近现代"},{"Id":5055998,"Sentence":"当筵吉语吾能忆，闻道鸿沟有便桥。","Rank":0,"PoetryId":null,"Pinyin":"dāng yán jǐ yǔ wú néng yì ，wén dāo hóng gōu yǒu biàn qiáo ","Tag":null,"Explanation":null,"English":null,"Sort":17,"Dynasty":"近现代"},{"Id":5055999,"Sentence":"目送云归五角楼，金章朱诰出神州。","Rank":0,"PoetryId":null,"Pinyin":"mù sòng yún guī wǔ jiǎo lóu ，jīn zhāng zhū gào chū shén zhōu ","Tag":null,"Explanation":null,"English":null,"Sort":18,"Dynasty":"近现代"},{"Id":5056000,"Sentence":"可怜独夜樊通德，拥髻灯前正好愁。","Rank":0,"PoetryId":null,"Pinyin":"kě lián dú yè fán tōng dé ，yōng jì dēng qián zhēng hǎo chóu ","Tag":null,"Explanation":null,"English":null,"Sort":19,"Dynasty":"近现代"}]}