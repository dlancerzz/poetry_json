{"Id":850884,"Title":"蝶恋花","Dynasty":"近现代","Author":"李冰若","Context":"烟月迷茫何处去。欲觅香尘，露重空凝伫。不是孱身须爱护，翠禽枝上妨惊寤。经眼楼台飞碧雾。窈窕林园，付与谁为主。旁砌幽蛩愁自语，明朝知是晴还雨？","PoertyType":null,"Cipai":"蝶恋花","Status":2,"Rank":0,"Tag":null,"Explanation":null,"First":null,"Guid":"35efd9e417416158257d3b2e1d3a8f3b","Step":0,"Verses":[{"Id":4988275,"Sentence":"不是孱身须爱护，翠禽枝上妨惊寤。","Rank":0,"PoetryId":null,"Pinyin":"bú shì càn shēn xū ài hù ，cuì qǐn zhī shǎng fāng jīng wù ","Tag":null,"Explanation":null,"English":null,"Sort":2,"Dynasty":"近现代"},{"Id":4988273,"Sentence":"烟月迷茫何处去。","Rank":0,"PoetryId":null,"Pinyin":"yān yuè mī māng hé chǔ qù ","Tag":null,"Explanation":null,"English":null,"Sort":0,"Dynasty":"近现代"},{"Id":4988274,"Sentence":"欲觅香尘，露重空凝伫。","Rank":0,"PoetryId":null,"Pinyin":"yù mì xiāng chén ，lòu chóng kōng nǐng zhù ","Tag":null,"Explanation":null,"English":null,"Sort":1,"Dynasty":"近现代"},{"Id":4988276,"Sentence":"经眼楼台飞碧雾。","Rank":0,"PoetryId":null,"Pinyin":"jīng yǎn lóu tāi fēi bì wù ","Tag":null,"Explanation":null,"English":null,"Sort":3,"Dynasty":"近现代"},{"Id":4988277,"Sentence":"窈窕林园，付与谁为主。","Rank":0,"PoetryId":null,"Pinyin":"yǎo tiǎo lǐn yuán ，fù yú shéi wéi zhǔ ","Tag":null,"Explanation":null,"English":null,"Sort":4,"Dynasty":"近现代"},{"Id":4988278,"Sentence":"旁砌幽蛩愁自语，明朝知是晴还雨？","Rank":0,"PoetryId":null,"Pinyin":"páng qì yōu qióng chóu zì yǔ ，mǐng cháo zhī shì qǐng hái yǔ ","Tag":null,"Explanation":null,"English":null,"Sort":5,"Dynasty":"近现代"}]}