{"Id":463136,"Title":"丙戌清明后一日京城小雨夹雪甘棠诗社邀游玉渊潭赏樱花相约步海藏楼韵","Dynasty":"近现代","Author":"吴金水","Context":"淡白轻红绽满柯，霓裳十万舞娇娥。始知日下寻仙境，不必梅根倩睡魔。廿载蹉跎真倦矣，满园灿烂奈愁何。东风老尽少年发，回首家山愧大坡。满目绯云覆短墙，今朝俊赏赖甘棠。何分旧雨还新雨，要趁花香佐酒香。辨蕊应疑刘梦得，赋诗谁是孟襄阳。醉馀我暂忘孤闷，且伴诸君纵笑狂。名园闲踏软红尘，带露芳菲触目新。蝴蝶不传泉下梦，山樱只报世间春。君能有道忘千虑，我已无方寄一身。为托来生同草木，今朝试作惜花人。未及春初看乍开，翻红坠素已成堆。纷纷雨雪来三月，小小沧桑又一回。雾散洲前空远浦，车听苑外响轻雷。仙缘自古多飘渺，惆怅陈王枉费才。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"06ac99cdf01e3c3e7c8e69748466ee78","Step":0,"Verses":[{"Id":5155130,"Sentence":"仙缘自古多飘渺，惆怅陈王枉费才。","Rank":0,"PoetryId":null,"Pinyin":"xiān yuán zì gǔ duō piāo miǎo ，chóu chàng chén wáng wǎng fèi cái ","Tag":null,"Explanation":null,"English":null,"Sort":15,"Dynasty":"近现代"},{"Id":5155115,"Sentence":"淡白轻红绽满柯，霓裳十万舞娇娥。","Rank":0,"PoetryId":null,"Pinyin":"dàn bái qīng gōng zhàn mǎn kē ，nǐ cháng shǐ mò wǔ jiāo é ","Tag":null,"Explanation":null,"English":null,"Sort":0,"Dynasty":"近现代"},{"Id":5155116,"Sentence":"始知日下寻仙境，不必梅根倩睡魔。","Rank":0,"PoetryId":null,"Pinyin":"shi zhī rì xià xún xiān jìng ，bú bì méi gēn qiàn shuì mó ","Tag":null,"Explanation":null,"English":null,"Sort":1,"Dynasty":"近现代"},{"Id":5155117,"Sentence":"廿载蹉跎真倦矣，满园灿烂奈愁何。","Rank":0,"PoetryId":null,"Pinyin":"niàn zǎi cuō tuó zhēn juàn yi ，mǎn yuán càn làn nài chóu hé ","Tag":null,"Explanation":null,"English":null,"Sort":2,"Dynasty":"近现代"},{"Id":5155118,"Sentence":"东风老尽少年发，回首家山愧大坡。","Rank":0,"PoetryId":null,"Pinyin":"dōng fēng lǎo jin shǎo nián fā ，huǐ shǒu gū shān kuì dà pō ","Tag":null,"Explanation":null,"English":null,"Sort":3,"Dynasty":"近现代"},{"Id":5155119,"Sentence":"满目绯云覆短墙，今朝俊赏赖甘棠。","Rank":0,"PoetryId":null,"Pinyin":"mǎn mù fēi yún fù duǎn qiáng ，jīn cháo jùn shǎng lài gān táng ","Tag":null,"Explanation":null,"English":null,"Sort":4,"Dynasty":"近现代"},{"Id":5155120,"Sentence":"何分旧雨还新雨，要趁花香佐酒香。","Rank":0,"PoetryId":null,"Pinyin":"hé fēn jìu yǔ hái xīn yǔ ，yāo chèn huā xiāng zuǒ jiu xiāng ","Tag":null,"Explanation":null,"English":null,"Sort":5,"Dynasty":"近现代"},{"Id":5155121,"Sentence":"辨蕊应疑刘梦得，赋诗谁是孟襄阳。","Rank":0,"PoetryId":null,"Pinyin":"biàn rui yīng yǐ lǐu mèng dé ，fù shī shéi shì mèng xiāng yáng ","Tag":null,"Explanation":null,"English":null,"Sort":6,"Dynasty":"近现代"},{"Id":5155122,"Sentence":"醉馀我暂忘孤闷，且伴诸君纵笑狂。","Rank":0,"PoetryId":null,"Pinyin":"zuì yú wǒ zàn wàng gū mēn ，jū bàn zhū jūn zòng xiào kuáng ","Tag":null,"Explanation":null,"English":null,"Sort":7,"Dynasty":"近现代"},{"Id":5155123,"Sentence":"名园闲踏软红尘，带露芳菲触目新。","Rank":0,"PoetryId":null,"Pinyin":"mǐng yuán xián tā ruǎn gōng chén ，dài lòu fāng fēi chù mù xīn ","Tag":null,"Explanation":null,"English":null,"Sort":8,"Dynasty":"近现代"},{"Id":5155124,"Sentence":"蝴蝶不传泉下梦，山樱只报世间春。","Rank":0,"PoetryId":null,"Pinyin":"hú dié bú chuán quán xià mèng ，shān yīng zhī bào shì jiān chūn ","Tag":null,"Explanation":null,"English":null,"Sort":9,"Dynasty":"近现代"},{"Id":5155125,"Sentence":"君能有道忘千虑，我已无方寄一身。","Rank":0,"PoetryId":null,"Pinyin":"jūn néng yǒu dāo wàng qiān lǜ ，wǒ yi mó fāng jì yī shēn ","Tag":null,"Explanation":null,"English":null,"Sort":10,"Dynasty":"近现代"},{"Id":5155126,"Sentence":"为托来生同草木，今朝试作惜花人。","Rank":0,"PoetryId":null,"Pinyin":"wéi tuō lái shēng tóng cǎo mù ，jīn cháo shì zuō xī huā rén ","Tag":null,"Explanation":null,"English":null,"Sort":11,"Dynasty":"近现代"},{"Id":5155127,"Sentence":"未及春初看乍开，翻红坠素已成堆。","Rank":0,"PoetryId":null,"Pinyin":"wèi jǐ chūn chū kān zhà kāi ，fān gōng zhuì sù yi chéng duī ","Tag":null,"Explanation":null,"English":null,"Sort":12,"Dynasty":"近现代"},{"Id":5155128,"Sentence":"纷纷雨雪来三月，小小沧桑又一回。","Rank":0,"PoetryId":null,"Pinyin":"fēn fēn yǔ xuě lái sān yuè ，xiǎo xiǎo cāng sāng yòu yī huǐ ","Tag":null,"Explanation":null,"English":null,"Sort":13,"Dynasty":"近现代"},{"Id":5155129,"Sentence":"雾散洲前空远浦，车听苑外响轻雷。","Rank":0,"PoetryId":null,"Pinyin":"wù sǎn zhōu qián kōng yuǎn pǔ ，chē tīng yuàn wài xiǎng qīng léi ","Tag":null,"Explanation":null,"English":null,"Sort":14,"Dynasty":"近现代"}]}