{"Id":834383,"Title":"自都署步归寓宅","Dynasty":"近现代","Author":"郑孝胥","Context":"幕府绝通谒，散步惟长廊。枇杷冬始发，雨中送微香。院落疏逢人，向夕气已苍。觅句悄隐几，移灯清照床。朅来亲吏牍，勉强岂所长。骤闻北方警，寇深徒慨慷。此邦敌久瞰，狙袭谁得防？论议多奚为，缓急未可量。出门望我居，南去五里强。数日乃一归，儿女迎踉跄。坐定顾之叹，老我当何乡？","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"c090787d8c776439fbd507521dcd8103","Step":0,"Verses":[{"Id":5190393,"Sentence":"幕府绝通谒，散步惟长廊。","Rank":0,"PoetryId":null,"Pinyin":"mù fǔ jué tōng yè ，sǎn bù wéi cháng láng ","Tag":null,"Explanation":null,"English":null,"Sort":0,"Dynasty":"近现代"},{"Id":5190394,"Sentence":"枇杷冬始发，雨中送微香。","Rank":0,"PoetryId":null,"Pinyin":"pǐ pá dōng shi fā ，yǔ zhōng sòng wēi xiāng ","Tag":null,"Explanation":null,"English":null,"Sort":1,"Dynasty":"近现代"},{"Id":5190395,"Sentence":"院落疏逢人，向夕气已苍。","Rank":0,"PoetryId":null,"Pinyin":"yuàn là shū féng rén ，xiàng xī qì yi cāng ","Tag":null,"Explanation":null,"English":null,"Sort":2,"Dynasty":"近现代"},{"Id":5190396,"Sentence":"觅句悄隐几，移灯清照床。","Rank":0,"PoetryId":null,"Pinyin":"mì gōu qiāo yin jī ，yǐ dēng qīng zhào chuáng ","Tag":null,"Explanation":null,"English":null,"Sort":3,"Dynasty":"近现代"},{"Id":5190397,"Sentence":"朅来亲吏牍，勉强岂所长。","Rank":0,"PoetryId":null,"Pinyin":"qiè lái qīn lì dú ，miǎn jiàng qi suǒ cháng ","Tag":null,"Explanation":null,"English":null,"Sort":4,"Dynasty":"近现代"},{"Id":5190398,"Sentence":"骤闻北方警，寇深徒慨慷。","Rank":0,"PoetryId":null,"Pinyin":"zhòu wén běi fāng jing ，kòu shēn tú kǎi kāng ","Tag":null,"Explanation":null,"English":null,"Sort":5,"Dynasty":"近现代"},{"Id":5190399,"Sentence":"此邦敌久瞰，狙袭谁得防？","Rank":0,"PoetryId":null,"Pinyin":"ci bāng dǐ jiu kàn ，jū xǐ shéi dé fáng ","Tag":null,"Explanation":null,"English":null,"Sort":6,"Dynasty":"近现代"},{"Id":5190400,"Sentence":"论议多奚为，缓急未可量。","Rank":0,"PoetryId":null,"Pinyin":"lún yì duō xī wéi ，huǎn jǐ wèi kě liáng ","Tag":null,"Explanation":null,"English":null,"Sort":7,"Dynasty":"近现代"},{"Id":5190401,"Sentence":"出门望我居，南去五里强。","Rank":0,"PoetryId":null,"Pinyin":"chū mén wàng wǒ jū ，nā qù wǔ li jiàng ","Tag":null,"Explanation":null,"English":null,"Sort":8,"Dynasty":"近现代"},{"Id":5190402,"Sentence":"数日乃一归，儿女迎踉跄。","Rank":0,"PoetryId":null,"Pinyin":"shǔ rì nǎi yī guī ，ér nǚ yǐng liáng qiāng ","Tag":null,"Explanation":null,"English":null,"Sort":9,"Dynasty":"近现代"},{"Id":5190403,"Sentence":"坐定顾之叹，老我当何乡？","Rank":0,"PoetryId":null,"Pinyin":"zuò dìng gù zhī tàn ，lǎo wǒ dāng hé xiāng ","Tag":null,"Explanation":null,"English":null,"Sort":10,"Dynasty":"近现代"}]}