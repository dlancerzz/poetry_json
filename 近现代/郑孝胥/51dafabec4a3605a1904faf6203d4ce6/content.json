{"Id":834544,"Title":"答沈子培见访湖舍不遇","Dynasty":"近现代","Author":"郑孝胥","Context":"我生安归指菰芦，美此积水来寄居。循湾常记一枯树，到门犹隔千畦蔬。子知吾居第几湖，枉用相存命肩舆。舆中万态入诗眼，助子吟思清而姝。寻常叩门客有几，自谓敝老真吾徒。如何乘兴适相左，此段堪画谁能图？街西道人微有须，湖壖居士皙且癯。武昌城中悄来往，孤绝颇似双浮屠。市人或指讶二子，何许流落行垂枯。岂知阅世意皆倦，握手中有千欷歔。斜街诸邻不可呼，存殁聚散痕欲无。当时痴肠那复热，剩有世议穷揶揄。明年计君决北向，与我暂合终当疏。涪翁有语会记取，一面全应胜百书。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"51dafabec4a3605a1904faf6203d4ce6","Step":0,"Verses":[{"Id":5221416,"Sentence":"武昌城中悄来往，孤绝颇似双浮屠。","Rank":0,"PoetryId":null,"Pinyin":"wǔ chāng chéng zhōng qiāo lái wǎng ，gū jué pō shì shuāng fú tú ","Tag":null,"Explanation":null,"English":null,"Sort":7,"Dynasty":"近现代"},{"Id":5221409,"Sentence":"我生安归指菰芦，美此积水来寄居。","Rank":0,"PoetryId":null,"Pinyin":"wǒ shēng ān guī zhi gū lú ，měi ci jī shui lái jì jū ","Tag":null,"Explanation":null,"English":null,"Sort":0,"Dynasty":"近现代"},{"Id":5221410,"Sentence":"循湾常记一枯树，到门犹隔千畦蔬。","Rank":0,"PoetryId":null,"Pinyin":"xún wān cháng jì yī kū shù ，dào mén yóu gé qiān qǐ shū ","Tag":null,"Explanation":null,"English":null,"Sort":1,"Dynasty":"近现代"},{"Id":5221411,"Sentence":"子知吾居第几湖，枉用相存命肩舆。","Rank":0,"PoetryId":null,"Pinyin":"zi zhī wú jū dì jī hú ，wǎng yòng xiāng cún mìng jiān yú ","Tag":null,"Explanation":null,"English":null,"Sort":2,"Dynasty":"近现代"},{"Id":5221412,"Sentence":"舆中万态入诗眼，助子吟思清而姝。","Rank":0,"PoetryId":null,"Pinyin":"yú zhōng mò tài rù shī yǎn ，zhù zi yǐn sāi qīng ér shū ","Tag":null,"Explanation":null,"English":null,"Sort":3,"Dynasty":"近现代"},{"Id":5221413,"Sentence":"寻常叩门客有几，自谓敝老真吾徒。","Rank":0,"PoetryId":null,"Pinyin":"xún cháng kòu mén kè yǒu jī ，zì wèi bì lǎo zhēn wú tú ","Tag":null,"Explanation":null,"English":null,"Sort":4,"Dynasty":"近现代"},{"Id":5221414,"Sentence":"如何乘兴适相左，此段堪画谁能图？","Rank":0,"PoetryId":null,"Pinyin":"rú hé chéng xīng kuò xiāng zuǒ ，ci duàn kān huà shéi néng tú ","Tag":null,"Explanation":null,"English":null,"Sort":5,"Dynasty":"近现代"},{"Id":5221415,"Sentence":"街西道人微有须，湖壖居士皙且癯。","Rank":0,"PoetryId":null,"Pinyin":"jiē xī dāo rén wēi yǒu xū ，hú 壖jū shì xī jū qú ","Tag":null,"Explanation":null,"English":null,"Sort":6,"Dynasty":"近现代"},{"Id":5221417,"Sentence":"市人或指讶二子，何许流落行垂枯。","Rank":0,"PoetryId":null,"Pinyin":"shì rén huò zhi yà èr zi ，hé hǔ lǐu là háng chuǐ kū ","Tag":null,"Explanation":null,"English":null,"Sort":8,"Dynasty":"近现代"},{"Id":5221418,"Sentence":"岂知阅世意皆倦，握手中有千欷歔。","Rank":0,"PoetryId":null,"Pinyin":"qi zhī yuè shì yì jiē juàn ，wò shǒu zhōng yǒu qiān xī xū ","Tag":null,"Explanation":null,"English":null,"Sort":9,"Dynasty":"近现代"},{"Id":5221419,"Sentence":"斜街诸邻不可呼，存殁聚散痕欲无。","Rank":0,"PoetryId":null,"Pinyin":"xié jiē zhū lǐn bú kě hū ，cún mò jù sǎn hén yù mó ","Tag":null,"Explanation":null,"English":null,"Sort":10,"Dynasty":"近现代"},{"Id":5221420,"Sentence":"当时痴肠那复热，剩有世议穷揶揄。","Rank":0,"PoetryId":null,"Pinyin":"dāng shǐ chī cháng nā fù rè ，shèng yǒu shì yì qióng yé yú ","Tag":null,"Explanation":null,"English":null,"Sort":11,"Dynasty":"近现代"},{"Id":5221421,"Sentence":"明年计君决北向，与我暂合终当疏。","Rank":0,"PoetryId":null,"Pinyin":"mǐng nián jì jūn jué běi xiàng ，yú wǒ zàn gě zhōng dāng shū ","Tag":null,"Explanation":null,"English":null,"Sort":12,"Dynasty":"近现代"},{"Id":5221422,"Sentence":"涪翁有语会记取，一面全应胜百书。","Rank":0,"PoetryId":null,"Pinyin":"fú wēng yǒu yǔ huì jì qǔ ，yī miàn quán yīng shēng bǎi shū ","Tag":null,"Explanation":null,"English":null,"Sort":13,"Dynasty":"近现代"}]}