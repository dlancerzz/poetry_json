{"Id":835164,"Title":"为拔可题黄石斋与乔柘田手札","Dynasty":"近现代","Author":"郑孝胥","Context":"忠端多名迹，可敬亦可爱。略观近入藏，此卷宜为最。东洲与石洲，两跋已云备。乙盦为六诗，逸韵转奇肆。我观书品论，迂谨有殊致。茂弘安石间，逸少乃其次。正坐书掩名，钓戈等能事。学中七八乘，作书特未艺。岂堪溷长者，曾不辨法意。作书莫作草，怀素尤为厉。君实与明道，不草究何碍。时人解章草，黄谢若小异。云间周思兼，独往擅妙诣。行草推觉斯，未老锋犹锐。未若倪鸿宝，掩苏当抹蔡。缙绅惮小楷，率尔趁笔势。一札才四行，大书那足贵。又与鸿宝书，持论主遒媚。以此考所见，言行实不背。昔尝睹榕颂，隽拔有古味。樟谳与千文，天壤或犹在。善书轻其书，小技故可愧。荆公赋颜碑，语意绝相类。吾生无死所，偷活识前辈。犹期树名节，何用托文字。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"25622ceaf3783f103d7766a34210ac74","Step":0,"Verses":[{"Id":4907175,"Sentence":"东洲与石洲，两跋已云备。","Rank":0,"PoetryId":null,"Pinyin":"dōng zhōu yú dàn zhōu ，liǎng bá yi yún bèi ","Tag":null,"Explanation":null,"English":null,"Sort":2,"Dynasty":"近现代"},{"Id":4907179,"Sentence":"正坐书掩名，钓戈等能事。","Rank":0,"PoetryId":null,"Pinyin":"zhēng zuò shū yǎn mǐng ，diào gē děng néng shì ","Tag":null,"Explanation":null,"English":null,"Sort":6,"Dynasty":"近现代"},{"Id":4907185,"Sentence":"云间周思兼，独往擅妙诣。","Rank":0,"PoetryId":null,"Pinyin":"yún jiān zhōu sāi jiān ，dú wǎng shàn miào yì ","Tag":null,"Explanation":null,"English":null,"Sort":12,"Dynasty":"近现代"},{"Id":4907173,"Sentence":"忠端多名迹，可敬亦可爱。","Rank":0,"PoetryId":null,"Pinyin":"zhōng duān duō mǐng jì ，kě jìng yì kě ài ","Tag":null,"Explanation":null,"English":null,"Sort":0,"Dynasty":"近现代"},{"Id":4907174,"Sentence":"略观近入藏，此卷宜为最。","Rank":0,"PoetryId":null,"Pinyin":"lvè guān jìn rù cáng ，ci juǎn yǐ wéi zuì ","Tag":null,"Explanation":null,"English":null,"Sort":1,"Dynasty":"近现代"},{"Id":4907176,"Sentence":"乙盦为六诗，逸韵转奇肆。","Rank":0,"PoetryId":null,"Pinyin":"yi ān wéi lìu shī ，yì yùn zhuǎi jī sì ","Tag":null,"Explanation":null,"English":null,"Sort":3,"Dynasty":"近现代"},{"Id":4907177,"Sentence":"我观书品论，迂谨有殊致。","Rank":0,"PoetryId":null,"Pinyin":"wǒ guān shū pin lún ，yū jin yǒu shū zhì ","Tag":null,"Explanation":null,"English":null,"Sort":4,"Dynasty":"近现代"},{"Id":4907178,"Sentence":"茂弘安石间，逸少乃其次。","Rank":0,"PoetryId":null,"Pinyin":"mào hóng ān dàn jiān ，yì shǎo nǎi jī cì ","Tag":null,"Explanation":null,"English":null,"Sort":5,"Dynasty":"近现代"},{"Id":4907180,"Sentence":"学中七八乘，作书特未艺。","Rank":0,"PoetryId":null,"Pinyin":"xué zhōng qī bā chéng ，zuō shū tè wèi yì ","Tag":null,"Explanation":null,"English":null,"Sort":7,"Dynasty":"近现代"},{"Id":4907181,"Sentence":"岂堪溷长者，曾不辨法意。","Rank":0,"PoetryId":null,"Pinyin":"qi kān hùn cháng zhě ，céng bú biàn fǎ yì ","Tag":null,"Explanation":null,"English":null,"Sort":8,"Dynasty":"近现代"},{"Id":4907182,"Sentence":"作书莫作草，怀素尤为厉。","Rank":0,"PoetryId":null,"Pinyin":"zuō shū mò zuō cǎo ，huái sù yóu wéi lì ","Tag":null,"Explanation":null,"English":null,"Sort":9,"Dynasty":"近现代"},{"Id":4907183,"Sentence":"君实与明道，不草究何碍。","Rank":0,"PoetryId":null,"Pinyin":"jūn shǐ yú mǐng dāo ，bú cǎo jīu hé ài ","Tag":null,"Explanation":null,"English":null,"Sort":10,"Dynasty":"近现代"},{"Id":4907184,"Sentence":"时人解章草，黄谢若小异。","Rank":0,"PoetryId":null,"Pinyin":"shǐ rén jiě zhāng cǎo ，huáng xiè rě xiǎo yì ","Tag":null,"Explanation":null,"English":null,"Sort":11,"Dynasty":"近现代"},{"Id":4907186,"Sentence":"行草推觉斯，未老锋犹锐。","Rank":0,"PoetryId":null,"Pinyin":"háng cǎo tuī jiào sī ，wèi lǎo fēng yóu ruì ","Tag":null,"Explanation":null,"English":null,"Sort":13,"Dynasty":"近现代"},{"Id":4907187,"Sentence":"未若倪鸿宝，掩苏当抹蔡。","Rank":0,"PoetryId":null,"Pinyin":"wèi rě nǐ hóng bǎo ，yǎn sū dāng mā cài ","Tag":null,"Explanation":null,"English":null,"Sort":14,"Dynasty":"近现代"},{"Id":4907188,"Sentence":"缙绅惮小楷，率尔趁笔势。","Rank":0,"PoetryId":null,"Pinyin":"jìn shēn dàn xiǎo kǎi ，lǜ ěr chèn bi shì ","Tag":null,"Explanation":null,"English":null,"Sort":15,"Dynasty":"近现代"},{"Id":4907189,"Sentence":"一札才四行，大书那足贵。","Rank":0,"PoetryId":null,"Pinyin":"yī zhá cái sì háng ，dà shū nā zú guì ","Tag":null,"Explanation":null,"English":null,"Sort":16,"Dynasty":"近现代"},{"Id":4907190,"Sentence":"又与鸿宝书，持论主遒媚。","Rank":0,"PoetryId":null,"Pinyin":"yòu yú hóng bǎo shū ，chǐ lún zhǔ qǐu mèi ","Tag":null,"Explanation":null,"English":null,"Sort":17,"Dynasty":"近现代"},{"Id":4907191,"Sentence":"以此考所见，言行实不背。","Rank":0,"PoetryId":null,"Pinyin":"yi ci kǎo suǒ jiàn ，yán háng shǐ bú bēi ","Tag":null,"Explanation":null,"English":null,"Sort":18,"Dynasty":"近现代"},{"Id":4907192,"Sentence":"昔尝睹榕颂，隽拔有古味。","Rank":0,"PoetryId":null,"Pinyin":"xī cháng dǔ róng sòng ，juàn bá yǒu gǔ wèi ","Tag":null,"Explanation":null,"English":null,"Sort":19,"Dynasty":"近现代"},{"Id":4907193,"Sentence":"樟谳与千文，天壤或犹在。","Rank":0,"PoetryId":null,"Pinyin":"zhāng yàn yú qiān wén ，tiān rǎng huò yóu zài ","Tag":null,"Explanation":null,"English":null,"Sort":20,"Dynasty":"近现代"},{"Id":4907194,"Sentence":"善书轻其书，小技故可愧。","Rank":0,"PoetryId":null,"Pinyin":"shàn shū qīng jī shū ，xiǎo jì gù kě kuì ","Tag":null,"Explanation":null,"English":null,"Sort":21,"Dynasty":"近现代"},{"Id":4907195,"Sentence":"荆公赋颜碑，语意绝相类。","Rank":0,"PoetryId":null,"Pinyin":"jīng gōng fù yán bēi ，yǔ yì jué xiāng lèi ","Tag":null,"Explanation":null,"English":null,"Sort":22,"Dynasty":"近现代"},{"Id":4907196,"Sentence":"吾生无死所，偷活识前辈。","Rank":0,"PoetryId":null,"Pinyin":"wú shēng mó si suǒ ，tōu huó shǐ qián bèi ","Tag":null,"Explanation":null,"English":null,"Sort":23,"Dynasty":"近现代"},{"Id":4907197,"Sentence":"犹期树名节，何用托文字。","Rank":0,"PoetryId":null,"Pinyin":"yóu jī shù mǐng jiē ，hé yòng tuō wén zì ","Tag":null,"Explanation":null,"English":null,"Sort":24,"Dynasty":"近现代"}]}