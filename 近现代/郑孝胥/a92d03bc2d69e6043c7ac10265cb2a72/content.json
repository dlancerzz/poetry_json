{"Id":835595,"Title":"寄韬庵 其一","Dynasty":"近现代","Author":"郑孝胥","Context":"年年必出关，耄期见筋力。诸夏如相谅，岂亦好懿德。太公归乎来，避纣岂长策。天下之大老，举世当矜式。以诗收人心，斯文有正色。神州论渐改，丕变未可测。一朝获顿悟，相率销锋镝。重华生诸冯，得意行中国。敢言时无人，救世待深识。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"a92d03bc2d69e6043c7ac10265cb2a72","Step":0,"Verses":[{"Id":4844137,"Sentence":"年年必出关，耄期见筋力。","Rank":0,"PoetryId":null,"Pinyin":"nián nián bì chū guān ，mào jī jiàn jīn lì ","Tag":null,"Explanation":null,"English":null,"Sort":0,"Dynasty":"近现代"},{"Id":4844138,"Sentence":"诸夏如相谅，岂亦好懿德。","Rank":0,"PoetryId":null,"Pinyin":"zhū xià rú xiāng liàng ，qi yì hǎo yì dé ","Tag":null,"Explanation":null,"English":null,"Sort":1,"Dynasty":"近现代"},{"Id":4844139,"Sentence":"太公归乎来，避纣岂长策。","Rank":0,"PoetryId":null,"Pinyin":"tài gōng guī hū lái ，bì zhòu qi cháng cè ","Tag":null,"Explanation":null,"English":null,"Sort":2,"Dynasty":"近现代"},{"Id":4844140,"Sentence":"天下之大老，举世当矜式。","Rank":0,"PoetryId":null,"Pinyin":"tiān xià zhī dà lǎo ，jǔ shì dāng jīn shì ","Tag":null,"Explanation":null,"English":null,"Sort":3,"Dynasty":"近现代"},{"Id":4844141,"Sentence":"以诗收人心，斯文有正色。","Rank":0,"PoetryId":null,"Pinyin":"yi shī shōu rén xīn ，sī wén yǒu zhēng sè ","Tag":null,"Explanation":null,"English":null,"Sort":4,"Dynasty":"近现代"},{"Id":4844142,"Sentence":"神州论渐改，丕变未可测。","Rank":0,"PoetryId":null,"Pinyin":"shén zhōu lún jiān gǎi ，pī biàn wèi kě cè ","Tag":null,"Explanation":null,"English":null,"Sort":5,"Dynasty":"近现代"},{"Id":4844143,"Sentence":"一朝获顿悟，相率销锋镝。","Rank":0,"PoetryId":null,"Pinyin":"yī cháo huò dú wù ，xiāng lǜ xiāo fēng dī ","Tag":null,"Explanation":null,"English":null,"Sort":6,"Dynasty":"近现代"},{"Id":4844144,"Sentence":"重华生诸冯，得意行中国。","Rank":0,"PoetryId":null,"Pinyin":"chóng huā shēng zhū féng ，dé yì háng zhōng guó ","Tag":null,"Explanation":null,"English":null,"Sort":7,"Dynasty":"近现代"},{"Id":4844145,"Sentence":"敢言时无人，救世待深识。","Rank":0,"PoetryId":null,"Pinyin":"gǎn yán shǐ mó rén ，jìu shì dāi shēn shǐ ","Tag":null,"Explanation":null,"English":null,"Sort":8,"Dynasty":"近现代"}]}