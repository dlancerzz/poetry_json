{"Id":444770,"Title":"赠吴静山画师","Dynasty":"近现代","Author":"陈永正","Context":"吴子我所重，山川我所爱。吴子复何心，竟令山川改。既以渭水周其堂，又移华山作其壁。遥知失却莲花峰，西秦妇女无颜色。南岭沈沈何山高，吴子顾盼意益豪。满眼纷纷谁可人，吴子飞扬气益振。君家画圣道玄公，气息不与文人通。日日闭户写古佛，真迹至今安得逢。吴子买书不论价，吴子读书当有暇。他日携诗一相过，孰知阿蒙来吴下。呜呼，未必古人皆可师，君师天地之心兮我自无繁辞。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"807cecb229fb5e8e38cc75bf7ff9a891","Step":0,"Verses":[{"Id":5063730,"Sentence":"吴子我所重，山川我所爱。","Rank":0,"PoetryId":null,"Pinyin":"wú zi wǒ suǒ chóng ，shān chuān wǒ suǒ ài ","Tag":null,"Explanation":null,"English":null,"Sort":0,"Dynasty":"近现代"},{"Id":5063731,"Sentence":"吴子复何心，竟令山川改。","Rank":0,"PoetryId":null,"Pinyin":"wú zi fù hé xīn ，jìng ling shān chuān gǎi ","Tag":null,"Explanation":null,"English":null,"Sort":1,"Dynasty":"近现代"},{"Id":5063732,"Sentence":"既以渭水周其堂，又移华山作其壁。","Rank":0,"PoetryId":null,"Pinyin":"jì yi wèi shui zhōu jī táng ，yòu yǐ huā shān zuō jī bì ","Tag":null,"Explanation":null,"English":null,"Sort":2,"Dynasty":"近现代"},{"Id":5063733,"Sentence":"遥知失却莲花峰，西秦妇女无颜色。","Rank":0,"PoetryId":null,"Pinyin":"yáo zhī shī què lián huā fēng ，xī qǐn fù nǚ mó yán sè ","Tag":null,"Explanation":null,"English":null,"Sort":3,"Dynasty":"近现代"},{"Id":5063734,"Sentence":"南岭沈沈何山高，吴子顾盼意益豪。","Rank":0,"PoetryId":null,"Pinyin":"nā ling shěn shěn hé shān gāo ，wú zi gù pàn yì yì háo ","Tag":null,"Explanation":null,"English":null,"Sort":4,"Dynasty":"近现代"},{"Id":5063735,"Sentence":"满眼纷纷谁可人，吴子飞扬气益振。","Rank":0,"PoetryId":null,"Pinyin":"mǎn yǎn fēn fēn shéi kě rén ，wú zi fēi yáng qì yì zhèn ","Tag":null,"Explanation":null,"English":null,"Sort":5,"Dynasty":"近现代"},{"Id":5063736,"Sentence":"君家画圣道玄公，气息不与文人通。","Rank":0,"PoetryId":null,"Pinyin":"jūn gū huà shèng dāo xuán gōng ，qì xī bú yú wén rén tōng ","Tag":null,"Explanation":null,"English":null,"Sort":6,"Dynasty":"近现代"},{"Id":5063737,"Sentence":"日日闭户写古佛，真迹至今安得逢。","Rank":0,"PoetryId":null,"Pinyin":"rì rì bì hù xiě gǔ fó ，zhēn jì zhì jīn ān dé féng ","Tag":null,"Explanation":null,"English":null,"Sort":7,"Dynasty":"近现代"},{"Id":5063738,"Sentence":"吴子买书不论价，吴子读书当有暇。","Rank":0,"PoetryId":null,"Pinyin":"wú zi mǎi shū bú lún jià ，wú zi dòu shū dāng yǒu xiá ","Tag":null,"Explanation":null,"English":null,"Sort":8,"Dynasty":"近现代"},{"Id":5063739,"Sentence":"他日携诗一相过，孰知阿蒙来吴下。","Rank":0,"PoetryId":null,"Pinyin":"tā rì xié shī yī xiāng guō ，shú zhī ā mēng lái wú xià ","Tag":null,"Explanation":null,"English":null,"Sort":9,"Dynasty":"近现代"},{"Id":5063740,"Sentence":"呜呼，未必古人皆可师，君师天地之心兮我自无繁辞。","Rank":0,"PoetryId":null,"Pinyin":"wū hū ，wèi bì gǔ rén jiē kě shī ，jūn shī tiān 地zhī xīn xī wǒ zì mó fán cǐ ","Tag":null,"Explanation":null,"English":null,"Sort":10,"Dynasty":"近现代"}]}