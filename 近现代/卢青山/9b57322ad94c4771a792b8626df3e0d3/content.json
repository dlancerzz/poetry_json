{"Id":455229,"Title":"哭笑歌行","Dynasty":"近现代","Author":"卢青山","Context":"我哭我笑笑复哭，哭笑欲断声莫续。从地到天八万里，扪天淋泪漫壑谷。行者目我以颠狂，谁复知我之中伤。夜鬼哑哑浸我肠，旭日炙炙裂我颡。遁天之刑右师介，盗天之名黄帝王。狡瞽蠢象陷重华，囚尧于己亦何家。九疑云物蚀以老，三湘秋肃土不花。汤汤大水鲧既死，剖腹而生乃禹子。应龙防风争踉跄，熊变谁云不高义。逐舜之野死于野，礼邪义邪谁知者。蠹中简，简中史，不可读，读之耻。周公縢，卒安是，旦若有心代王病，亦何不刎不投井。鸿门高舞耀银剑，寒光杀气惊顾盼。英雄自是江东子，乌江蚁影夫谁办。四面楚歌，一羹父肉，甘邪苦邪，仁邪孝邪，扮与谁人看。大风起兮云飞扬，熊罴兕豺守四方。沛中小子扣缶碗，堂上父老挥金盏。织屦乞僧胯下儿，当年谁是龙准面。呜呼王侯霸贼纷如蚁，狐谋兔窟乃公理。祢衡何故裸衣衫，阮公何苦而沉醉。广陵一曲歌未尽，首身异处谁能信。太白落，秋风恶，鸡与狗，满台阁。历代奇杰士，一抔黄尘毁。草泽屠与沽，睨之如野鬼。竟月光辉称鱼目，夜光掷道拔剑瞩。我欲歌，歌何用，一杯水，淡如梦。歌之不尽乃以哭，哭自颠狂笑自福。我歌我哭我非木，安能坐看鼠为佛。我有大杯若乾坤，日月乃自杯中生。刘伶葬后弃于草，苔封荻踏共天老。我洗沧浪三百日，一夜光华争月皎。倒倾五湖不得满，愁来一刹波浩淼。酌以临天天不晓，举以荐地地为小。泛舟一芥若须弥，扣舷仰首清如琵。招乌栖臂凤欲下，逐以大棍如逐鸡。大饮一醉百十日，起来心肺空玻璃。噫戏岸上何方客，见我指点若怪奇。我哭三声笑三叠，拍波斥鳖挽冯夷。哭也笑也夫何忌，九垓之大焉无地。笑与哭，卒相续，加一我，味如肉。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"9b57322ad94c4771a792b8626df3e0d3","Step":0,"Verses":[{"Id":4873870,"Sentence":"狡瞽蠢象陷重华，囚尧于己亦何家。","Rank":0,"PoetryId":null,"Pinyin":"jiǎo gǔ chǔn xiàng xiàn chóng huā ，qǐu yáo yú ji yì hé gū ","Tag":null,"Explanation":null,"English":null,"Sort":5,"Dynasty":"近现代"},{"Id":4873899,"Sentence":"招乌栖臂凤欲下，逐以大棍如逐鸡。","Rank":0,"PoetryId":null,"Pinyin":"qiáo wū qī 臂fèng yù xià ，zhú yi dà gùn rú zhú jī ","Tag":null,"Explanation":null,"English":null,"Sort":34,"Dynasty":"近现代"},{"Id":4873904,"Sentence":"笑与哭，卒相续，加一我，味如肉。","Rank":0,"PoetryId":null,"Pinyin":"xiào yú kū ，cù xiāng xù ，jiā yī wǒ ，wèi rú ròu ","Tag":null,"Explanation":null,"English":null,"Sort":39,"Dynasty":"近现代"},{"Id":4873865,"Sentence":"我哭我笑笑复哭，哭笑欲断声莫续。","Rank":0,"PoetryId":null,"Pinyin":"wǒ kū wǒ xiào xiào fù kū ，kū xiào yù duàn shēng mò xù ","Tag":null,"Explanation":null,"English":null,"Sort":0,"Dynasty":"近现代"},{"Id":4873866,"Sentence":"从地到天八万里，扪天淋泪漫壑谷。","Rank":0,"PoetryId":null,"Pinyin":"cóng 地dào tiān bā mò li ，mén tiān līn lèi màn hè gǔ ","Tag":null,"Explanation":null,"English":null,"Sort":1,"Dynasty":"近现代"},{"Id":4873867,"Sentence":"行者目我以颠狂，谁复知我之中伤。","Rank":0,"PoetryId":null,"Pinyin":"háng zhě mù wǒ yi diān kuáng ，shéi fù zhī wǒ zhī zhōng shāng ","Tag":null,"Explanation":null,"English":null,"Sort":2,"Dynasty":"近现代"},{"Id":4873868,"Sentence":"夜鬼哑哑浸我肠，旭日炙炙裂我颡。","Rank":0,"PoetryId":null,"Pinyin":"yè gui è è jìn wǒ cháng ，xù rì zhì zhì liě wǒ sǎng ","Tag":null,"Explanation":null,"English":null,"Sort":3,"Dynasty":"近现代"},{"Id":4873869,"Sentence":"遁天之刑右师介，盗天之名黄帝王。","Rank":0,"PoetryId":null,"Pinyin":"dùn tiān zhī xǐng yòu shī jiè ，dào tiān zhī mǐng huáng dì wáng ","Tag":null,"Explanation":null,"English":null,"Sort":4,"Dynasty":"近现代"},{"Id":4873871,"Sentence":"九疑云物蚀以老，三湘秋肃土不花。","Rank":0,"PoetryId":null,"Pinyin":"jiu yǐ yún wù shǐ yi lǎo ，sān xiāng qīu sù tǔ bú huā ","Tag":null,"Explanation":null,"English":null,"Sort":6,"Dynasty":"近现代"},{"Id":4873872,"Sentence":"汤汤大水鲧既死，剖腹而生乃禹子。","Rank":0,"PoetryId":null,"Pinyin":"shāng shāng dà shui gǔn jì si ，pōu fù ér shēng nǎi yǔ zi ","Tag":null,"Explanation":null,"English":null,"Sort":7,"Dynasty":"近现代"},{"Id":4873873,"Sentence":"应龙防风争踉跄，熊变谁云不高义。","Rank":0,"PoetryId":null,"Pinyin":"yīng lóng fáng fēng zhēng liáng qiāng ，xióng biàn shéi yún bú gāo yǐ ","Tag":null,"Explanation":null,"English":null,"Sort":8,"Dynasty":"近现代"},{"Id":4873874,"Sentence":"逐舜之野死于野，礼邪义邪谁知者。","Rank":0,"PoetryId":null,"Pinyin":"zhú shùn zhī yě si yú yě ，li xié yǐ xié shéi zhī zhě ","Tag":null,"Explanation":null,"English":null,"Sort":9,"Dynasty":"近现代"},{"Id":4873875,"Sentence":"蠹中简，简中史，不可读，读之耻。","Rank":0,"PoetryId":null,"Pinyin":"dù zhōng jiǎn ，jiǎn zhōng shi ，bú kě dòu ，dòu zhī chi ","Tag":null,"Explanation":null,"English":null,"Sort":10,"Dynasty":"近现代"},{"Id":4873876,"Sentence":"周公縢，卒安是，旦若有心代王病，亦何不刎不投井。","Rank":0,"PoetryId":null,"Pinyin":"zhōu gōng téng ，cù ān shì ，dàn rě yǒu xīn dài wáng bìng ，yì hé bú wěn bú tóu jing ","Tag":null,"Explanation":null,"English":null,"Sort":11,"Dynasty":"近现代"},{"Id":4873877,"Sentence":"鸿门高舞耀银剑，寒光杀气惊顾盼。","Rank":0,"PoetryId":null,"Pinyin":"hóng mén gāo wǔ yào yǐn jiàn ，hán guāng shā qì jīng gù pàn ","Tag":null,"Explanation":null,"English":null,"Sort":12,"Dynasty":"近现代"},{"Id":4873878,"Sentence":"英雄自是江东子，乌江蚁影夫谁办。","Rank":0,"PoetryId":null,"Pinyin":"yīng xióng zì shì jiāng dōng zi ，wū jiāng yi ying fū shéi bàn ","Tag":null,"Explanation":null,"English":null,"Sort":13,"Dynasty":"近现代"},{"Id":4873879,"Sentence":"四面楚歌，一羹父肉，甘邪苦邪，仁邪孝邪，扮与谁人看。","Rank":0,"PoetryId":null,"Pinyin":"sì miàn chǔ gē ，yī gēng fǔ ròu ，gān xié kǔ xié ，rén xié xiào xié ，bàn yú shéi rén kān ","Tag":null,"Explanation":null,"English":null,"Sort":14,"Dynasty":"近现代"},{"Id":4873880,"Sentence":"大风起兮云飞扬，熊罴兕豺守四方。","Rank":0,"PoetryId":null,"Pinyin":"dà fēng qi xī yún fēi yáng ，xióng pǐ sì chái shǒu sì fāng ","Tag":null,"Explanation":null,"English":null,"Sort":15,"Dynasty":"近现代"},{"Id":4873881,"Sentence":"沛中小子扣缶碗，堂上父老挥金盏。","Rank":0,"PoetryId":null,"Pinyin":"pèi zhōng xiǎo zi kòu fǒu wǎn ，táng shǎng fǔ lǎo huī jīn zhǎn ","Tag":null,"Explanation":null,"English":null,"Sort":16,"Dynasty":"近现代"},{"Id":4873882,"Sentence":"织屦乞僧胯下儿，当年谁是龙准面。","Rank":0,"PoetryId":null,"Pinyin":"zhī jù qi sēng kuà xià ér ，dāng nián shéi shì lóng zhǔn miàn ","Tag":null,"Explanation":null,"English":null,"Sort":17,"Dynasty":"近现代"},{"Id":4873883,"Sentence":"呜呼王侯霸贼纷如蚁，狐谋兔窟乃公理。","Rank":0,"PoetryId":null,"Pinyin":"wū hū wáng hóu bà zéi fēn rú yi ，hú móu tù kū nǎi gōng li ","Tag":null,"Explanation":null,"English":null,"Sort":18,"Dynasty":"近现代"},{"Id":4873884,"Sentence":"祢衡何故裸衣衫，阮公何苦而沉醉。","Rank":0,"PoetryId":null,"Pinyin":"mǐ héng hé gù luǒ yī shān ，ruǎn gōng hé kǔ ér chén zuì ","Tag":null,"Explanation":null,"English":null,"Sort":19,"Dynasty":"近现代"},{"Id":4873885,"Sentence":"广陵一曲歌未尽，首身异处谁能信。","Rank":0,"PoetryId":null,"Pinyin":"ān lǐng yī qū gē wèi jin ，shǒu shēn yì chǔ shéi néng xìn ","Tag":null,"Explanation":null,"English":null,"Sort":20,"Dynasty":"近现代"},{"Id":4873886,"Sentence":"太白落，秋风恶，鸡与狗，满台阁。","Rank":0,"PoetryId":null,"Pinyin":"tài bái là ，qīu fēng ě ，jī yú gǒu ，mǎn tāi gé ","Tag":null,"Explanation":null,"English":null,"Sort":21,"Dynasty":"近现代"},{"Id":4873887,"Sentence":"历代奇杰士，一抔黄尘毁。","Rank":0,"PoetryId":null,"Pinyin":"lì dài jī jié shì ，yī póu huáng chén hui ","Tag":null,"Explanation":null,"English":null,"Sort":22,"Dynasty":"近现代"},{"Id":4873888,"Sentence":"草泽屠与沽，睨之如野鬼。","Rank":0,"PoetryId":null,"Pinyin":"cǎo zé tú yú gū ，nì zhī rú yě gui ","Tag":null,"Explanation":null,"English":null,"Sort":23,"Dynasty":"近现代"},{"Id":4873889,"Sentence":"竟月光辉称鱼目，夜光掷道拔剑瞩。","Rank":0,"PoetryId":null,"Pinyin":"jìng yuè guāng huī chèn yú mù ，yè guāng zhì dāo bá jiàn zhǔ ","Tag":null,"Explanation":null,"English":null,"Sort":24,"Dynasty":"近现代"},{"Id":4873890,"Sentence":"我欲歌，歌何用，一杯水，淡如梦。","Rank":0,"PoetryId":null,"Pinyin":"wǒ yù gē ，gē hé yòng ，yī bēi shui ，dàn rú mèng ","Tag":null,"Explanation":null,"English":null,"Sort":25,"Dynasty":"近现代"},{"Id":4873891,"Sentence":"歌之不尽乃以哭，哭自颠狂笑自福。","Rank":0,"PoetryId":null,"Pinyin":"gē zhī bú jin nǎi yi kū ，kū zì diān kuáng xiào zì fú ","Tag":null,"Explanation":null,"English":null,"Sort":26,"Dynasty":"近现代"},{"Id":4873892,"Sentence":"我歌我哭我非木，安能坐看鼠为佛。","Rank":0,"PoetryId":null,"Pinyin":"wǒ gē wǒ kū wǒ fēi mù ，ān néng zuò kān shǔ wéi fó ","Tag":null,"Explanation":null,"English":null,"Sort":27,"Dynasty":"近现代"},{"Id":4873893,"Sentence":"我有大杯若乾坤，日月乃自杯中生。","Rank":0,"PoetryId":null,"Pinyin":"wǒ yǒu dà bēi rě gān kūn ，rì yuè nǎi zì bēi zhōng shēng ","Tag":null,"Explanation":null,"English":null,"Sort":28,"Dynasty":"近现代"},{"Id":4873894,"Sentence":"刘伶葬后弃于草，苔封荻踏共天老。","Rank":0,"PoetryId":null,"Pinyin":"lǐu lǐng zàng hòu qì yú cǎo ，tāi fēng dǐ tā gōng tiān lǎo ","Tag":null,"Explanation":null,"English":null,"Sort":29,"Dynasty":"近现代"},{"Id":4873895,"Sentence":"我洗沧浪三百日，一夜光华争月皎。","Rank":0,"PoetryId":null,"Pinyin":"wǒ xi cāng làng sān bǎi rì ，yī yè guāng huā zhēng yuè jiǎo ","Tag":null,"Explanation":null,"English":null,"Sort":30,"Dynasty":"近现代"},{"Id":4873896,"Sentence":"倒倾五湖不得满，愁来一刹波浩淼。","Rank":0,"PoetryId":null,"Pinyin":"dǎo qīng wǔ hú bú dé mǎn ，chóu lái yī chà bō hào miǎo ","Tag":null,"Explanation":null,"English":null,"Sort":31,"Dynasty":"近现代"},{"Id":4873897,"Sentence":"酌以临天天不晓，举以荐地地为小。","Rank":0,"PoetryId":null,"Pinyin":"zhuó yi lǐn tiān tiān bú xiǎo ，jǔ yi jiàn 地地wéi xiǎo ","Tag":null,"Explanation":null,"English":null,"Sort":32,"Dynasty":"近现代"},{"Id":4873898,"Sentence":"泛舟一芥若须弥，扣舷仰首清如琵。","Rank":0,"PoetryId":null,"Pinyin":"fán zhōu yī gài rě xū mǐ ，kòu xián yǎng shǒu qīng rú pǐ ","Tag":null,"Explanation":null,"English":null,"Sort":33,"Dynasty":"近现代"},{"Id":4873900,"Sentence":"大饮一醉百十日，起来心肺空玻璃。","Rank":0,"PoetryId":null,"Pinyin":"dà yin yī zuì bǎi shǐ rì ，qi lái xīn fèi kōng bō lǐ ","Tag":null,"Explanation":null,"English":null,"Sort":35,"Dynasty":"近现代"},{"Id":4873901,"Sentence":"噫戏岸上何方客，见我指点若怪奇。","Rank":0,"PoetryId":null,"Pinyin":"yī hū àn shǎng hé fāng kè ，jiàn wǒ zhi diǎn rě guài jī ","Tag":null,"Explanation":null,"English":null,"Sort":36,"Dynasty":"近现代"},{"Id":4873902,"Sentence":"我哭三声笑三叠，拍波斥鳖挽冯夷。","Rank":0,"PoetryId":null,"Pinyin":"wǒ kū sān shēng xiào sān dié ，pāi bō chì biē wǎn féng yǐ ","Tag":null,"Explanation":null,"English":null,"Sort":37,"Dynasty":"近现代"},{"Id":4873903,"Sentence":"哭也笑也夫何忌，九垓之大焉无地。","Rank":0,"PoetryId":null,"Pinyin":"kū yě xiào yě fū hé jì ，jiu gāi zhī dà yān mó 地","Tag":null,"Explanation":null,"English":null,"Sort":38,"Dynasty":"近现代"}]}