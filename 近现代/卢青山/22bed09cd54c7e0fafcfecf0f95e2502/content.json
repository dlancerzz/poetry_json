{"Id":455121,"Title":"寄薛信中随写过年歌","Dynasty":"近现代","Author":"卢青山","Context":"年年难过年年过，年年酒恼青衫破。南柯槐阴年年梦，年底方知年年错。吁，年年踏歌鞭瘦马，秋风之侧嵯峨下。秋风秋风吹堕帽，漏舟朽楫青萍道。忽尔叩壶忽叩剑，忽尔向天射白眼。白眼不到游云尽，游云尽处天自永。天边高人采紫芝，偶尔回觑人世景。茫茫大块起荒烟，冥冥浩渺极泰颠。下笼涧壑迷龙径，上塞玄元无苍天。我携短杖立其间，悲鸦绕树三匝苦哀缠。悲鸦悲鸦卒不栖，回眸铩羽望空池。空池淡淡留白鹇，白鹇戛戛若高闲。讵识树边张罟网，有人投饵在其边。一失足，更莫赎，樊笼锁扃长抑促。三日不食卒不得，引颈一鸣乃长绝。孰能见此不叹息，回头掩袖双眼泣。大鹏浩起起北溟，击水震石奔雷鸣。忽尔烟中失故道，愤扇天埃牝牡老。力终不济中天摧，其骸渺渺横陆岛。我捏双拳裂双目，急火烧肺莫可扑。欲斥高人冰为肠，视之浑如不见物。高人长笑指玄元，此中因转几万年。年年如此奚可改，此心到处已悠然。我初闻之若有悟，细勘渺惑无向处。今年于此已无功，但期明年不与今年同。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"22bed09cd54c7e0fafcfecf0f95e2502","Step":0,"Verses":[{"Id":5216225,"Sentence":"吁，年年踏歌鞭瘦马，秋风之侧嵯峨下。","Rank":0,"PoetryId":null,"Pinyin":"xū ，nián nián tā gē biān shòu mǎ ，qīu fēng zhī cè cuó é xià ","Tag":null,"Explanation":null,"English":null,"Sort":2,"Dynasty":"近现代"},{"Id":5216226,"Sentence":"秋风秋风吹堕帽，漏舟朽楫青萍道。","Rank":0,"PoetryId":null,"Pinyin":"qīu fēng qīu fēng chuī duò mào ，lòu zhōu xiu jǐ qīng pǐng dāo ","Tag":null,"Explanation":null,"English":null,"Sort":3,"Dynasty":"近现代"},{"Id":5216227,"Sentence":"忽尔叩壶忽叩剑，忽尔向天射白眼。","Rank":0,"PoetryId":null,"Pinyin":"hū ěr kòu hú hū kòu jiàn ，hū ěr xiàng tiān shè bái yǎn ","Tag":null,"Explanation":null,"English":null,"Sort":4,"Dynasty":"近现代"},{"Id":5216228,"Sentence":"白眼不到游云尽，游云尽处天自永。","Rank":0,"PoetryId":null,"Pinyin":"bái yǎn bú dào yóu yún jin ，yóu yún jin chǔ tiān zì yǒng ","Tag":null,"Explanation":null,"English":null,"Sort":5,"Dynasty":"近现代"},{"Id":5216229,"Sentence":"天边高人采紫芝，偶尔回觑人世景。","Rank":0,"PoetryId":null,"Pinyin":"tiān biān gāo rén cǎi zi zhī ，ǒu ěr huǐ qū rén shì jing ","Tag":null,"Explanation":null,"English":null,"Sort":6,"Dynasty":"近现代"},{"Id":5216230,"Sentence":"茫茫大块起荒烟，冥冥浩渺极泰颠。","Rank":0,"PoetryId":null,"Pinyin":"māng māng dà kuài qi huāng yān ，mǐng mǐng hào miǎo jǐ tài diān ","Tag":null,"Explanation":null,"English":null,"Sort":7,"Dynasty":"近现代"},{"Id":5216231,"Sentence":"下笼涧壑迷龙径，上塞玄元无苍天。","Rank":0,"PoetryId":null,"Pinyin":"xià lóng jiàn hè mī lóng jìng ，shǎng sāi xuán yuán mó cāng tiān ","Tag":null,"Explanation":null,"English":null,"Sort":8,"Dynasty":"近现代"},{"Id":5216232,"Sentence":"我携短杖立其间，悲鸦绕树三匝苦哀缠。","Rank":0,"PoetryId":null,"Pinyin":"wǒ xié duǎn zhàng lì jī jiān ，bēi yā rào shù sān zā kǔ āi chán ","Tag":null,"Explanation":null,"English":null,"Sort":9,"Dynasty":"近现代"},{"Id":5216233,"Sentence":"悲鸦悲鸦卒不栖，回眸铩羽望空池。","Rank":0,"PoetryId":null,"Pinyin":"bēi yā bēi yā cù bú qī ，huǐ móu shā yǔ wàng kōng chǐ ","Tag":null,"Explanation":null,"English":null,"Sort":10,"Dynasty":"近现代"},{"Id":5216234,"Sentence":"空池淡淡留白鹇，白鹇戛戛若高闲。","Rank":0,"PoetryId":null,"Pinyin":"kōng chǐ dàn dàn lǐu bái xián ，bái xián jiá jiá rě gāo xián ","Tag":null,"Explanation":null,"English":null,"Sort":11,"Dynasty":"近现代"},{"Id":5216235,"Sentence":"讵识树边张罟网，有人投饵在其边。","Rank":0,"PoetryId":null,"Pinyin":"jù shǐ shù biān zhāng gǔ wǎng ，yǒu rén tóu ěr zài jī biān ","Tag":null,"Explanation":null,"English":null,"Sort":12,"Dynasty":"近现代"},{"Id":5216236,"Sentence":"一失足，更莫赎，樊笼锁扃长抑促。","Rank":0,"PoetryId":null,"Pinyin":"yī shī zú ，gēng mò shú ，fán lóng suǒ jiōng cháng yì cù ","Tag":null,"Explanation":null,"English":null,"Sort":13,"Dynasty":"近现代"},{"Id":5216237,"Sentence":"三日不食卒不得，引颈一鸣乃长绝。","Rank":0,"PoetryId":null,"Pinyin":"sān rì bú shǐ cù bú dé ，yin gěng yī mǐng nǎi cháng jué ","Tag":null,"Explanation":null,"English":null,"Sort":14,"Dynasty":"近现代"},{"Id":5216238,"Sentence":"孰能见此不叹息，回头掩袖双眼泣。","Rank":0,"PoetryId":null,"Pinyin":"shú néng jiàn ci bú tàn xī ，huǐ tóu yǎn xìu shuāng yǎn qì ","Tag":null,"Explanation":null,"English":null,"Sort":15,"Dynasty":"近现代"},{"Id":5216239,"Sentence":"大鹏浩起起北溟，击水震石奔雷鸣。","Rank":0,"PoetryId":null,"Pinyin":"dà péng hào qi qi běi mǐng ，jī shui zhèn dàn bēn léi mǐng ","Tag":null,"Explanation":null,"English":null,"Sort":16,"Dynasty":"近现代"},{"Id":5216240,"Sentence":"忽尔烟中失故道，愤扇天埃牝牡老。","Rank":0,"PoetryId":null,"Pinyin":"hū ěr yān zhōng shī gù dāo ，fèn shān tiān āi pìn mǔ lǎo ","Tag":null,"Explanation":null,"English":null,"Sort":17,"Dynasty":"近现代"},{"Id":5216241,"Sentence":"力终不济中天摧，其骸渺渺横陆岛。","Rank":0,"PoetryId":null,"Pinyin":"lì zhōng bú ji zhōng tiān cuī ，jī hái miǎo miǎo héng lìu dǎo ","Tag":null,"Explanation":null,"English":null,"Sort":18,"Dynasty":"近现代"},{"Id":5216242,"Sentence":"我捏双拳裂双目，急火烧肺莫可扑。","Rank":0,"PoetryId":null,"Pinyin":"wǒ niē shuāng quán liě shuāng mù ，jǐ huǒ shāo fèi mò kě pū ","Tag":null,"Explanation":null,"English":null,"Sort":19,"Dynasty":"近现代"},{"Id":5216243,"Sentence":"欲斥高人冰为肠，视之浑如不见物。","Rank":0,"PoetryId":null,"Pinyin":"yù chì gāo rén bīng wéi cháng ，shì zhī hún rú bú jiàn wù ","Tag":null,"Explanation":null,"English":null,"Sort":20,"Dynasty":"近现代"},{"Id":5216244,"Sentence":"高人长笑指玄元，此中因转几万年。","Rank":0,"PoetryId":null,"Pinyin":"gāo rén cháng xiào zhi xuán yuán ，ci zhōng yīn zhuǎi jī mò nián ","Tag":null,"Explanation":null,"English":null,"Sort":21,"Dynasty":"近现代"},{"Id":5216245,"Sentence":"年年如此奚可改，此心到处已悠然。","Rank":0,"PoetryId":null,"Pinyin":"nián nián rú ci xī kě gǎi ，ci xīn dào chǔ yi yōu rán ","Tag":null,"Explanation":null,"English":null,"Sort":22,"Dynasty":"近现代"},{"Id":5216246,"Sentence":"我初闻之若有悟，细勘渺惑无向处。","Rank":0,"PoetryId":null,"Pinyin":"wǒ chū wén zhī rě yǒu wù ，xì kān miǎo huò mó xiàng chǔ ","Tag":null,"Explanation":null,"English":null,"Sort":23,"Dynasty":"近现代"},{"Id":5216247,"Sentence":"今年于此已无功，但期明年不与今年同。","Rank":0,"PoetryId":null,"Pinyin":"jīn nián yú ci yi mó gōng ，dàn jī mǐng nián bú yú jīn nián tóng ","Tag":null,"Explanation":null,"English":null,"Sort":24,"Dynasty":"近现代"},{"Id":5216223,"Sentence":"年年难过年年过，年年酒恼青衫破。","Rank":0,"PoetryId":null,"Pinyin":"nián nián nán guō nián nián guō ，nián nián jiu nǎo qīng shān pò ","Tag":null,"Explanation":null,"English":null,"Sort":0,"Dynasty":"近现代"},{"Id":5216224,"Sentence":"南柯槐阴年年梦，年底方知年年错。","Rank":0,"PoetryId":null,"Pinyin":"nā kē huái yīn nián nián mèng ，nián 底fāng zhī nián nián cuò ","Tag":null,"Explanation":null,"English":null,"Sort":1,"Dynasty":"近现代"}]}