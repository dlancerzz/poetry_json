{"Id":836050,"Title":"水龙吟·立春日偶赋","Dynasty":"近现代","Author":"张尔田","Context":"岫眉澹锁愁黛，小帘梦断东风路。箫声暮巷，尘驰宝勒，花笼蜜炬。冻柳舒荑，瘦梅藏韵，九街春煦。看红幡影转，钗头彩胜，还写遍，宜男句。肠断凌波洛浦。醉围春、秦筝绣柱。歌前酒畔，千桃妆靥，盘花红缕。阆苑迁莺，谢巢归燕，吟怀何许。祗南枝绛蜡，横窗送喜，入新年语。","PoertyType":null,"Cipai":"水龙吟","Status":2,"Rank":0,"Tag":null,"Explanation":null,"First":null,"Guid":"8b34cc4cd91bec93739499528ba665a1","Step":0,"Verses":[{"Id":4846568,"Sentence":"岫眉澹锁愁黛，小帘梦断东风路。","Rank":0,"PoetryId":null,"Pinyin":"xìu méi dàn suǒ chóu dài ，xiǎo lián mèng duàn dōng fēng lù ","Tag":null,"Explanation":null,"English":null,"Sort":0,"Dynasty":"近现代"},{"Id":4846572,"Sentence":"肠断凌波洛浦。","Rank":0,"PoetryId":null,"Pinyin":"cháng duàn līng bō luò pǔ ","Tag":null,"Explanation":null,"English":null,"Sort":4,"Dynasty":"近现代"},{"Id":4846569,"Sentence":"箫声暮巷，尘驰宝勒，花笼蜜炬。","Rank":0,"PoetryId":null,"Pinyin":"xiāo shēng mù hàng ，chén chǐ bǎo lè ，huā lóng mì jù ","Tag":null,"Explanation":null,"English":null,"Sort":1,"Dynasty":"近现代"},{"Id":4846570,"Sentence":"冻柳舒荑，瘦梅藏韵，九街春煦。","Rank":0,"PoetryId":null,"Pinyin":"dòng liu shū tǐ ，shòu méi cáng yùn ，jiu jiē chūn xù ","Tag":null,"Explanation":null,"English":null,"Sort":2,"Dynasty":"近现代"},{"Id":4846571,"Sentence":"看红幡影转，钗头彩胜，还写遍，宜男句。","Rank":0,"PoetryId":null,"Pinyin":"kān gōng fān ying zhuǎi ，chāi tóu cǎi shēng ，hái xiě biàn ，yǐ nán gōu ","Tag":null,"Explanation":null,"English":null,"Sort":3,"Dynasty":"近现代"},{"Id":4846573,"Sentence":"醉围春、秦筝绣柱。","Rank":0,"PoetryId":null,"Pinyin":"zuì wéi chūn 、qǐn zhēng xìu zhù ","Tag":null,"Explanation":null,"English":null,"Sort":5,"Dynasty":"近现代"},{"Id":4846574,"Sentence":"歌前酒畔，千桃妆靥，盘花红缕。","Rank":0,"PoetryId":null,"Pinyin":"gē qián jiu pàn ，qiān táo zhuāng yè ，pán huā gōng lǚ ","Tag":null,"Explanation":null,"English":null,"Sort":6,"Dynasty":"近现代"},{"Id":4846575,"Sentence":"阆苑迁莺，谢巢归燕，吟怀何许。","Rank":0,"PoetryId":null,"Pinyin":"láng yuàn qiān yīng ，xiè cháo guī yān ，yǐn huái hé hǔ ","Tag":null,"Explanation":null,"English":null,"Sort":7,"Dynasty":"近现代"},{"Id":4846576,"Sentence":"祗南枝绛蜡，横窗送喜，入新年语。","Rank":0,"PoetryId":null,"Pinyin":"zhī nā zhī jiàng là ，héng chuāng sòng xi ，rù xīn nián yǔ ","Tag":null,"Explanation":null,"English":null,"Sort":8,"Dynasty":"近现代"}]}