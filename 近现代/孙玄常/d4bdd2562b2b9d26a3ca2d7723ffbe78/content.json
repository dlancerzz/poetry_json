{"Id":851405,"Title":"摸鱼儿  赋落叶","Dynasty":"近现代","Author":"孙玄常","Context":"那堪逢，苦同凄雨，而今秋又归去。飘摇犹见翩翩影，吹堕玉阶无数。遥望处，关塞路，寒林漠漠迷烟雾。迎风起舞，看片片翻腾，故枝难上，终是作尘土。长相忆，海燕来寻旧户，西园红紫争妒。绿云垂野韶光老，陌上空馀残絮。朝又暮，荣复悴，沧桑历尽知谁诉？婆娑老树，零落剩本根，明年二月，葱翠正如故。","PoertyType":null,"Cipai":"摸鱼儿","Status":2,"Rank":0,"Tag":null,"Explanation":null,"First":null,"Guid":"d4bdd2562b2b9d26a3ca2d7723ffbe78","Step":0,"Verses":[{"Id":4990905,"Sentence":"迎风起舞，看片片翻腾，故枝难上，终是作尘土。","Rank":0,"PoetryId":null,"Pinyin":"yǐng fēng qi wǔ ，kān piān piān fān tēng ，gù zhī nán shǎng ，zhōng shì zuō chén tǔ ","Tag":null,"Explanation":null,"English":null,"Sort":3,"Dynasty":"近现代"},{"Id":4990902,"Sentence":"那堪逢，苦同凄雨，而今秋又归去。","Rank":0,"PoetryId":null,"Pinyin":"nā kān féng ，kǔ tóng qī yǔ ，ér jīn qīu yòu guī qù ","Tag":null,"Explanation":null,"English":null,"Sort":0,"Dynasty":"近现代"},{"Id":4990903,"Sentence":"飘摇犹见翩翩影，吹堕玉阶无数。","Rank":0,"PoetryId":null,"Pinyin":"piāo yáo yóu jiàn piān piān ying ，chuī duò yù jiē mó shǔ ","Tag":null,"Explanation":null,"English":null,"Sort":1,"Dynasty":"近现代"},{"Id":4990904,"Sentence":"遥望处，关塞路，寒林漠漠迷烟雾。","Rank":0,"PoetryId":null,"Pinyin":"yáo wàng chǔ ，guān sāi lù ，hán lǐn mò mò mī yān wù ","Tag":null,"Explanation":null,"English":null,"Sort":2,"Dynasty":"近现代"},{"Id":4990906,"Sentence":"长相忆，海燕来寻旧户，西园红紫争妒。","Rank":0,"PoetryId":null,"Pinyin":"cháng xiāng yì ，hǎi yān lái xún jìu hù ，xī yuán gōng zi zhēng dù ","Tag":null,"Explanation":null,"English":null,"Sort":4,"Dynasty":"近现代"},{"Id":4990907,"Sentence":"绿云垂野韶光老，陌上空馀残絮。","Rank":0,"PoetryId":null,"Pinyin":"lù yún chuǐ yě sháo guāng lǎo ，mò shǎng kōng yú cán xù ","Tag":null,"Explanation":null,"English":null,"Sort":5,"Dynasty":"近现代"},{"Id":4990908,"Sentence":"朝又暮，荣复悴，沧桑历尽知谁诉？","Rank":0,"PoetryId":null,"Pinyin":"cháo yòu mù ，róng fù cuì ，cāng sāng lì jin zhī shéi sù ","Tag":null,"Explanation":null,"English":null,"Sort":6,"Dynasty":"近现代"},{"Id":4990909,"Sentence":"婆娑老树，零落剩本根，明年二月，葱翠正如故。","Rank":0,"PoetryId":null,"Pinyin":"pó suō lǎo shù ，lǐng là shèng běn gēn ，mǐng nián èr yuè ，cōng cuì zhēng rú gù ","Tag":null,"Explanation":null,"English":null,"Sort":7,"Dynasty":"近现代"}]}