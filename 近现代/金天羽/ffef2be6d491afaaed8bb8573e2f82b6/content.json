{"Id":844593,"Title":"佩忍饷酒以诗报之效其体","Dynasty":"近现代","Author":"金天羽","Context":"高阳酒徒今不作，呜呼吾意真寥落。酒肠无酒诗不流，涩尽宫徵商羽角。霜风昨夜吹老林，卧听高楼战呜铎。朝来欲煮苦茗啜，聋奴入门声嚄嚄。阮家兄弟不远来，踞坐对我气磅礴。陈君爱人善体贴，道我至性甘淡泊。腹万卷书手一樽，醉乡无由起城郭。年来更抱消渴愁，不过屠门啖脾臄。一朝拨瓮劝百壶，肺肝槎枒生剑槊。盘登老芋魁一尺，佐以盐齑胜海错。是午微阳偶逗暄，邻叟开门扫秋箨。黄梅花放低著墙，苦硬馨清句难琢。浓磨断墨秃吮笔，高唤平头缚两屩。期君见诗发粲齿，起尔狂言功不薄。明当更棹酒船来，痛饮为君煎馎饦。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ffef2be6d491afaaed8bb8573e2f82b6","Step":0,"Verses":[{"Id":4864615,"Sentence":"霜风昨夜吹老林，卧听高楼战呜铎。","Rank":0,"PoetryId":null,"Pinyin":"shuāng fēng zuó yè chuī lǎo lǐn ，wò tīng gāo lóu zhàn wū duó ","Tag":null,"Explanation":null,"English":null,"Sort":2,"Dynasty":"近现代"},{"Id":4864613,"Sentence":"高阳酒徒今不作，呜呼吾意真寥落。","Rank":0,"PoetryId":null,"Pinyin":"gāo yáng jiu tú jīn bú zuō ，wū hū wú yì zhēn liáo là ","Tag":null,"Explanation":null,"English":null,"Sort":0,"Dynasty":"近现代"},{"Id":4864614,"Sentence":"酒肠无酒诗不流，涩尽宫徵商羽角。","Rank":0,"PoetryId":null,"Pinyin":"jiu cháng mó jiu shī bú lǐu ，sè jin gōng zhēng shāng yǔ jiǎo ","Tag":null,"Explanation":null,"English":null,"Sort":1,"Dynasty":"近现代"},{"Id":4864616,"Sentence":"朝来欲煮苦茗啜，聋奴入门声嚄嚄。","Rank":0,"PoetryId":null,"Pinyin":"cháo lái yù zhǔ kǔ mǐng chuài ，lóng nú rù mén shēng huō huō ","Tag":null,"Explanation":null,"English":null,"Sort":3,"Dynasty":"近现代"},{"Id":4864617,"Sentence":"阮家兄弟不远来，踞坐对我气磅礴。","Rank":0,"PoetryId":null,"Pinyin":"ruǎn gū xiōng dì bú yuǎn lái ，jù zuò duì wǒ qì bàng bó ","Tag":null,"Explanation":null,"English":null,"Sort":4,"Dynasty":"近现代"},{"Id":4864618,"Sentence":"陈君爱人善体贴，道我至性甘淡泊。","Rank":0,"PoetryId":null,"Pinyin":"chén jūn ài rén shàn tī tiē ，dāo wǒ zhì xìng gān dàn bó ","Tag":null,"Explanation":null,"English":null,"Sort":5,"Dynasty":"近现代"},{"Id":4864619,"Sentence":"腹万卷书手一樽，醉乡无由起城郭。","Rank":0,"PoetryId":null,"Pinyin":"fù mò juǎn shū shǒu yī zūn ，zuì xiāng mó yóu qi chéng guō ","Tag":null,"Explanation":null,"English":null,"Sort":6,"Dynasty":"近现代"},{"Id":4864620,"Sentence":"年来更抱消渴愁，不过屠门啖脾臄。","Rank":0,"PoetryId":null,"Pinyin":"nián lái gēng bào xiāo kě chóu ，bú guō tú mén dàn pǐ jū ","Tag":null,"Explanation":null,"English":null,"Sort":7,"Dynasty":"近现代"},{"Id":4864621,"Sentence":"一朝拨瓮劝百壶，肺肝槎枒生剑槊。","Rank":0,"PoetryId":null,"Pinyin":"yī cháo bō wèng quàn bǎi hú ，fèi gān chá yá shēng jiàn shuò ","Tag":null,"Explanation":null,"English":null,"Sort":8,"Dynasty":"近现代"},{"Id":4864622,"Sentence":"盘登老芋魁一尺，佐以盐齑胜海错。","Rank":0,"PoetryId":null,"Pinyin":"pán dēng lǎo yù kuǐ yī chě ，zuǒ yi yán jī shēng hǎi cuò ","Tag":null,"Explanation":null,"English":null,"Sort":9,"Dynasty":"近现代"},{"Id":4864623,"Sentence":"是午微阳偶逗暄，邻叟开门扫秋箨。","Rank":0,"PoetryId":null,"Pinyin":"shì wǔ wēi yáng ǒu dòu xuān ，lǐn sǒu kāi mén sǎo qīu tuò ","Tag":null,"Explanation":null,"English":null,"Sort":10,"Dynasty":"近现代"},{"Id":4864624,"Sentence":"黄梅花放低著墙，苦硬馨清句难琢。","Rank":0,"PoetryId":null,"Pinyin":"huáng méi huā fàng dī 著qiáng ，kǔ yìng xīn qīng gōu nán zhuó ","Tag":null,"Explanation":null,"English":null,"Sort":11,"Dynasty":"近现代"},{"Id":4864625,"Sentence":"浓磨断墨秃吮笔，高唤平头缚两屩。","Rank":0,"PoetryId":null,"Pinyin":"nóng mó duàn mò tū shǔn bi ，gāo huàn pǐng tóu fù liǎng juē ","Tag":null,"Explanation":null,"English":null,"Sort":12,"Dynasty":"近现代"},{"Id":4864626,"Sentence":"期君见诗发粲齿，起尔狂言功不薄。","Rank":0,"PoetryId":null,"Pinyin":"jī jūn jiàn shī fā càn chi ，qi ěr kuáng yán gōng bú báo ","Tag":null,"Explanation":null,"English":null,"Sort":13,"Dynasty":"近现代"},{"Id":4864627,"Sentence":"明当更棹酒船来，痛饮为君煎馎饦。","Rank":0,"PoetryId":null,"Pinyin":"mǐng dāng gēng zhào jiu chuán lái ，tòng yin wéi jūn jiān bó tuō ","Tag":null,"Explanation":null,"English":null,"Sort":14,"Dynasty":"近现代"}]}