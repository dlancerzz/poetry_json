{"Id":844595,"Title":"杂感八首选四 其一","Dynasty":"近现代","Author":"金天羽","Context":"小时心旷朗，齐物游逍遥。丱角识忧患，始知生最劳。苦吟日不休，穷源溯诗骚。有时案兵略，拔剑雄儿曹。弱冠拜史阁，左马相游遨。亦复志王伯，河汾心所高。迩来百念灰，蹋壁支寂寥。如龙抱珠瞑，百怪藏秋毫。昨梦骑鲸仙，邀我驱云涛。我生命不犹，薄植等蓬蒿。不到圣处立，思与群魔鏖。鸷鸟缺大翮，喑马难长号。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"d3f082d398e688105dfe4c358502ba9f","Step":0,"Verses":[{"Id":4961564,"Sentence":"小时心旷朗，齐物游逍遥。","Rank":0,"PoetryId":null,"Pinyin":"xiǎo shǐ xīn kuàng lǎng ，jì wù yóu xiāo yáo ","Tag":null,"Explanation":null,"English":null,"Sort":0,"Dynasty":"近现代"},{"Id":4961565,"Sentence":"丱角识忧患，始知生最劳。","Rank":0,"PoetryId":null,"Pinyin":"guàn jiǎo shǐ yōu huàn ，shi zhī shēng zuì láo ","Tag":null,"Explanation":null,"English":null,"Sort":1,"Dynasty":"近现代"},{"Id":4961566,"Sentence":"苦吟日不休，穷源溯诗骚。","Rank":0,"PoetryId":null,"Pinyin":"kǔ yǐn rì bú xīu ，qióng yuán sù shī sāo ","Tag":null,"Explanation":null,"English":null,"Sort":2,"Dynasty":"近现代"},{"Id":4961567,"Sentence":"有时案兵略，拔剑雄儿曹。","Rank":0,"PoetryId":null,"Pinyin":"yǒu shǐ àn bīng lvè ，bá jiàn xióng ér cáo ","Tag":null,"Explanation":null,"English":null,"Sort":3,"Dynasty":"近现代"},{"Id":4961568,"Sentence":"弱冠拜史阁，左马相游遨。","Rank":0,"PoetryId":null,"Pinyin":"ruò guān bài shi gé ，zuǒ mǎ xiāng yóu áo ","Tag":null,"Explanation":null,"English":null,"Sort":4,"Dynasty":"近现代"},{"Id":4961569,"Sentence":"亦复志王伯，河汾心所高。","Rank":0,"PoetryId":null,"Pinyin":"yì fù zhì wáng bǎi ，hé fén xīn suǒ gāo ","Tag":null,"Explanation":null,"English":null,"Sort":5,"Dynasty":"近现代"},{"Id":4961570,"Sentence":"迩来百念灰，蹋壁支寂寥。","Rank":0,"PoetryId":null,"Pinyin":"ěr lái bǎi niàn huī ，tà bì zhī jì liáo ","Tag":null,"Explanation":null,"English":null,"Sort":6,"Dynasty":"近现代"},{"Id":4961571,"Sentence":"如龙抱珠瞑，百怪藏秋毫。","Rank":0,"PoetryId":null,"Pinyin":"rú lóng bào zhū mǐng ，bǎi guài cáng qīu háo ","Tag":null,"Explanation":null,"English":null,"Sort":7,"Dynasty":"近现代"},{"Id":4961572,"Sentence":"昨梦骑鲸仙，邀我驱云涛。","Rank":0,"PoetryId":null,"Pinyin":"zuó mèng jì jīng xiān ，yāo wǒ qū yún tāo ","Tag":null,"Explanation":null,"English":null,"Sort":8,"Dynasty":"近现代"},{"Id":4961573,"Sentence":"我生命不犹，薄植等蓬蒿。","Rank":0,"PoetryId":null,"Pinyin":"wǒ shēng mìng bú yóu ，báo zhǐ děng péng hāo ","Tag":null,"Explanation":null,"English":null,"Sort":9,"Dynasty":"近现代"},{"Id":4961574,"Sentence":"不到圣处立，思与群魔鏖。","Rank":0,"PoetryId":null,"Pinyin":"bú dào shèng chǔ lì ，sāi yú qún mó áo ","Tag":null,"Explanation":null,"English":null,"Sort":10,"Dynasty":"近现代"},{"Id":4961575,"Sentence":"鸷鸟缺大翮，喑马难长号。","Rank":0,"PoetryId":null,"Pinyin":"zhì diǎo quē dà hé ，yīn mǎ nán cháng háo ","Tag":null,"Explanation":null,"English":null,"Sort":11,"Dynasty":"近现代"}]}