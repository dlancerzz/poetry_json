{"Id":857138,"Title":"译嚣俄共和二年之战士诗一首","Dynasty":"近现代","Author":"汪精卫","Context":"吁嗟共和二年之战士，吁嗟白骨与青史。万人之剑齐出匣，誓与暴君决生死。暴君流毒遍四方，曰普曰奥遥相望。狄而斯与苏多穆，就中北帝犹披猖。此辈封狼从瘈狗，生平猎人如猎兽。万人一怒不可回，会看太白悬其首。漫漫欧陆苦淫威，孰往摧之吾健儿。嚄唶猛将为指撝，步兵塞野如云驰。铁骑蹴踏风为靡，万众一心无诡随，势若沧海蟠蛟螭。与子偕行兮和子以歌，大无畏兮死靡他。徒跣不恤霜露多，为子落日挥天戈。日之所出，日之所没。南斗之南，北斗之北。山之高，水之深，何处不有吾健儿之足迹。绿沈之枪荷于肩，捉襟蔽胸肘已穿，昼不得食兮夜不得眠。身行万里无归休，意气落落不知愁。试吹铜角声啾啾，有如天魔与之游。健儿胸中何所蓄，自由之神高且穆。谁言舰队雄，截海归掌握。谁言疆埸岩，靴尖供一蹴。吁嗟吾国由来多瑰奇，男儿格斗如虹霓。君不见祖拔将军破敌阿狄江之上，又不见马索将军耀兵莱茵河之湄。蟊弧先登锐无前，突骑旁出摧中坚。追奔冒雨复犯雪，水深及腹无回旋。受降城外看衔璧，鼓吹开营森列戟。王冠委地如败叶，付与秋风扫踪迹。健儿一身经百战，英姿飒爽众中见。目炬烂如岩下电，短发蓬蓬风掠面。神光朗四照，卓立迥高标。有如狻猊一跃临岧峣，怒鬣呼吸风萧萧。壮怀激越临沙场，雄声入耳如醉狂。甲刅相触生铿锵，铙歌傅翼随风扬。鼓声繁促笳声长，间以弹雨声滂滂。有如雷霆百万强，喑呜叱吒毛发张。呜呼砉然长啸者何声，赫尼俾将军死犹生。革命之神忾然而长吁，苍生亿兆皆泥涂。谁无伯叔与诸姑，趣往救之勿踯蹰，躯壳虽殄心魂愉。健儿闻之喜，万口同一唯。相将赴死如不及，前者虽仆后者继。吁嗟乎，孰言穷黎天所僇，君看趯倒地球如蹴鞠。生平不识畏惧与忧患，力从长夜求平旦。由来众志可成城，端赖一身都是胆。共和之神从指麾，百难千灾总不辞。若云共和在天路，便当与子籋云去。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"dcb96c0785e5410290ab4452f7845122","Step":0,"Verses":[{"Id":4891645,"Sentence":"万人之剑齐出匣，誓与暴君决生死。","Rank":0,"PoetryId":null,"Pinyin":"mò rén zhī jiàn jì chū xiá ，shì yú bào jūn jué shēng si ","Tag":null,"Explanation":null,"English":null,"Sort":1,"Dynasty":"近现代"},{"Id":4891658,"Sentence":"绿沈之枪荷于肩，捉襟蔽胸肘已穿，昼不得食兮夜不得眠。","Rank":0,"PoetryId":null,"Pinyin":"lù shěn zhī qiāng hé yú jiān ，zhuō jīn bì xiōng zhǒu yi chuān ，zhòu bú dé shǐ xī yè bú dé mián ","Tag":null,"Explanation":null,"English":null,"Sort":14,"Dynasty":"近现代"},{"Id":4891673,"Sentence":"有如狻猊一跃临岧峣，怒鬣呼吸风萧萧。","Rank":0,"PoetryId":null,"Pinyin":"yǒu rú jùn nǐ yī yuè lǐn tiáo yáo ，nù liè hū xī fēng xiāo xiāo ","Tag":null,"Explanation":null,"English":null,"Sort":29,"Dynasty":"近现代"},{"Id":4891681,"Sentence":"健儿闻之喜，万口同一唯。","Rank":0,"PoetryId":null,"Pinyin":"jiàn ér wén zhī xi ，mò kǒu tóng yī wéi ","Tag":null,"Explanation":null,"English":null,"Sort":37,"Dynasty":"近现代"},{"Id":4891682,"Sentence":"相将赴死如不及，前者虽仆后者继。","Rank":0,"PoetryId":null,"Pinyin":"xiāng jiāng fù si rú bú jǐ ，qián zhě suī pū hòu zhě jì ","Tag":null,"Explanation":null,"English":null,"Sort":38,"Dynasty":"近现代"},{"Id":4891683,"Sentence":"吁嗟乎，孰言穷黎天所僇，君看趯倒地球如蹴鞠。","Rank":0,"PoetryId":null,"Pinyin":"xū jiē hū ，shú yán qióng lǐ tiān suǒ liáo ，jūn kān tì dǎo 地qǐu rú cù jū ","Tag":null,"Explanation":null,"English":null,"Sort":39,"Dynasty":"近现代"},{"Id":4891644,"Sentence":"吁嗟共和二年之战士，吁嗟白骨与青史。","Rank":0,"PoetryId":null,"Pinyin":"xū jiē gōng hé èr nián zhī zhàn shì ，xū jiē bái gū yú qīng shi ","Tag":null,"Explanation":null,"English":null,"Sort":0,"Dynasty":"近现代"},{"Id":4891646,"Sentence":"暴君流毒遍四方，曰普曰奥遥相望。","Rank":0,"PoetryId":null,"Pinyin":"bào jūn lǐu dú biàn sì fāng ，yuē pǔ yuē ào yáo xiāng wàng ","Tag":null,"Explanation":null,"English":null,"Sort":2,"Dynasty":"近现代"},{"Id":4891647,"Sentence":"狄而斯与苏多穆，就中北帝犹披猖。","Rank":0,"PoetryId":null,"Pinyin":"dǐ ér sī yú sū duō mù ，jìu zhōng běi dì yóu pī chāng ","Tag":null,"Explanation":null,"English":null,"Sort":3,"Dynasty":"近现代"},{"Id":4891648,"Sentence":"此辈封狼从瘈狗，生平猎人如猎兽。","Rank":0,"PoetryId":null,"Pinyin":"ci bèi fēng láng cóng chì gǒu ，shēng pǐng liè rén rú liè shòu ","Tag":null,"Explanation":null,"English":null,"Sort":4,"Dynasty":"近现代"},{"Id":4891649,"Sentence":"万人一怒不可回，会看太白悬其首。","Rank":0,"PoetryId":null,"Pinyin":"mò rén yī nù bú kě huǐ ，huì kān tài bái xuán jī shǒu ","Tag":null,"Explanation":null,"English":null,"Sort":5,"Dynasty":"近现代"},{"Id":4891650,"Sentence":"漫漫欧陆苦淫威，孰往摧之吾健儿。","Rank":0,"PoetryId":null,"Pinyin":"màn màn ōu lìu kǔ yǐn wēi ，shú wǎng cuī zhī wú jiàn ér ","Tag":null,"Explanation":null,"English":null,"Sort":6,"Dynasty":"近现代"},{"Id":4891651,"Sentence":"嚄唶猛将为指撝，步兵塞野如云驰。","Rank":0,"PoetryId":null,"Pinyin":"huō jiè měng jiāng wéi zhi huī ，bù bīng sāi yě rú yún chǐ ","Tag":null,"Explanation":null,"English":null,"Sort":7,"Dynasty":"近现代"},{"Id":4891652,"Sentence":"铁骑蹴踏风为靡，万众一心无诡随，势若沧海蟠蛟螭。","Rank":0,"PoetryId":null,"Pinyin":"tiě jì cù tā fēng wéi mǐ ，mò zhòng yī xīn mó gui suǐ ，shì rě cāng hǎi pán jiāo chī ","Tag":null,"Explanation":null,"English":null,"Sort":8,"Dynasty":"近现代"},{"Id":4891653,"Sentence":"与子偕行兮和子以歌，大无畏兮死靡他。","Rank":0,"PoetryId":null,"Pinyin":"yú zi xié háng xī hé zi yi gē ，dà mó wèi xī si mǐ tā ","Tag":null,"Explanation":null,"English":null,"Sort":9,"Dynasty":"近现代"},{"Id":4891654,"Sentence":"徒跣不恤霜露多，为子落日挥天戈。","Rank":0,"PoetryId":null,"Pinyin":"tú xiǎn bú xù shuāng lòu duō ，wéi zi là rì huī tiān gē ","Tag":null,"Explanation":null,"English":null,"Sort":10,"Dynasty":"近现代"},{"Id":4891655,"Sentence":"日之所出，日之所没。","Rank":0,"PoetryId":null,"Pinyin":"rì zhī suǒ chū ，rì zhī suǒ méi ","Tag":null,"Explanation":null,"English":null,"Sort":11,"Dynasty":"近现代"},{"Id":4891656,"Sentence":"南斗之南，北斗之北。","Rank":0,"PoetryId":null,"Pinyin":"nā dǒu zhī nā ，běi dǒu zhī běi ","Tag":null,"Explanation":null,"English":null,"Sort":12,"Dynasty":"近现代"},{"Id":4891657,"Sentence":"山之高，水之深，何处不有吾健儿之足迹。","Rank":0,"PoetryId":null,"Pinyin":"shān zhī gāo ，shui zhī shēn ，hé chǔ bú yǒu wú jiàn ér zhī zú jì ","Tag":null,"Explanation":null,"English":null,"Sort":13,"Dynasty":"近现代"},{"Id":4891659,"Sentence":"身行万里无归休，意气落落不知愁。","Rank":0,"PoetryId":null,"Pinyin":"shēn háng mò li mó guī xīu ，yì qì là là bú zhī chóu ","Tag":null,"Explanation":null,"English":null,"Sort":15,"Dynasty":"近现代"},{"Id":4891660,"Sentence":"试吹铜角声啾啾，有如天魔与之游。","Rank":0,"PoetryId":null,"Pinyin":"shì chuī tóng jiǎo shēng jīu jīu ，yǒu rú tiān mó yú zhī yóu ","Tag":null,"Explanation":null,"English":null,"Sort":16,"Dynasty":"近现代"},{"Id":4891661,"Sentence":"健儿胸中何所蓄，自由之神高且穆。","Rank":0,"PoetryId":null,"Pinyin":"jiàn ér xiōng zhōng hé suǒ xù ，zì yóu zhī shén gāo jū mù ","Tag":null,"Explanation":null,"English":null,"Sort":17,"Dynasty":"近现代"},{"Id":4891662,"Sentence":"谁言舰队雄，截海归掌握。","Rank":0,"PoetryId":null,"Pinyin":"shéi yán jiàn duì xióng ，jié hǎi guī zhǎng wò ","Tag":null,"Explanation":null,"English":null,"Sort":18,"Dynasty":"近现代"},{"Id":4891663,"Sentence":"谁言疆埸岩，靴尖供一蹴。","Rank":0,"PoetryId":null,"Pinyin":"shéi yán jiāng yì yán ，xuē jiān gōng yī cù ","Tag":null,"Explanation":null,"English":null,"Sort":19,"Dynasty":"近现代"},{"Id":4891664,"Sentence":"吁嗟吾国由来多瑰奇，男儿格斗如虹霓。","Rank":0,"PoetryId":null,"Pinyin":"xū jiē wú guó yóu lái duō guī jī ，nán ér gē dǒu rú hóng nǐ ","Tag":null,"Explanation":null,"English":null,"Sort":20,"Dynasty":"近现代"},{"Id":4891665,"Sentence":"君不见祖拔将军破敌阿狄江之上，又不见马索将军耀兵莱茵河之湄。","Rank":0,"PoetryId":null,"Pinyin":"jūn bú jiàn zǔ bá jiāng jūn pò dǐ ā dǐ jiāng zhī shǎng ，yòu bú jiàn mǎ suǒ jiāng jūn yào bīng lái yīn hé zhī méi ","Tag":null,"Explanation":null,"English":null,"Sort":21,"Dynasty":"近现代"},{"Id":4891666,"Sentence":"蟊弧先登锐无前，突骑旁出摧中坚。","Rank":0,"PoetryId":null,"Pinyin":"máo hú xiān dēng ruì mó qián ，tū jì páng chū cuī zhōng jiān ","Tag":null,"Explanation":null,"English":null,"Sort":22,"Dynasty":"近现代"},{"Id":4891667,"Sentence":"追奔冒雨复犯雪，水深及腹无回旋。","Rank":0,"PoetryId":null,"Pinyin":"zhuī bēn mào yǔ fù fàn xuě ，shui shēn jǐ fù mó huǐ xuán ","Tag":null,"Explanation":null,"English":null,"Sort":23,"Dynasty":"近现代"},{"Id":4891668,"Sentence":"受降城外看衔璧，鼓吹开营森列戟。","Rank":0,"PoetryId":null,"Pinyin":"shòu jiàng chéng wài kān xián bì ，gǔ chuī kāi yǐng sēn liè ji ","Tag":null,"Explanation":null,"English":null,"Sort":24,"Dynasty":"近现代"},{"Id":4891669,"Sentence":"王冠委地如败叶，付与秋风扫踪迹。","Rank":0,"PoetryId":null,"Pinyin":"wáng guān wēi 地rú bài xié ，fù yú qīu fēng sǎo zōng jì ","Tag":null,"Explanation":null,"English":null,"Sort":25,"Dynasty":"近现代"},{"Id":4891670,"Sentence":"健儿一身经百战，英姿飒爽众中见。","Rank":0,"PoetryId":null,"Pinyin":"jiàn ér yī shēn jīng bǎi zhàn ，yīng zī sà shuǎng zhòng zhōng jiàn ","Tag":null,"Explanation":null,"English":null,"Sort":26,"Dynasty":"近现代"},{"Id":4891671,"Sentence":"目炬烂如岩下电，短发蓬蓬风掠面。","Rank":0,"PoetryId":null,"Pinyin":"mù jù làn rú yán xià diàn ，duǎn fā péng péng fēng lvě miàn ","Tag":null,"Explanation":null,"English":null,"Sort":27,"Dynasty":"近现代"},{"Id":4891672,"Sentence":"神光朗四照，卓立迥高标。","Rank":0,"PoetryId":null,"Pinyin":"shén guāng lǎng sì zhào ，zhuó lì jiǒng gāo biāo ","Tag":null,"Explanation":null,"English":null,"Sort":28,"Dynasty":"近现代"},{"Id":4891674,"Sentence":"壮怀激越临沙场，雄声入耳如醉狂。","Rank":0,"PoetryId":null,"Pinyin":"zhuàng huái jī yuè lǐn shā cháng ，xióng shēng rù ěr rú zuì kuáng ","Tag":null,"Explanation":null,"English":null,"Sort":30,"Dynasty":"近现代"},{"Id":4891675,"Sentence":"甲刅相触生铿锵，铙歌傅翼随风扬。","Rank":0,"PoetryId":null,"Pinyin":"jiǎ chuāng xiāng chù shēng kēng qiāng ，náo gē fù yì suǐ fēng yáng ","Tag":null,"Explanation":null,"English":null,"Sort":31,"Dynasty":"近现代"},{"Id":4891676,"Sentence":"鼓声繁促笳声长，间以弹雨声滂滂。","Rank":0,"PoetryId":null,"Pinyin":"gǔ shēng fán cù jiā shēng cháng ，jiān yi dàn yǔ shēng pāng pāng ","Tag":null,"Explanation":null,"English":null,"Sort":32,"Dynasty":"近现代"},{"Id":4891677,"Sentence":"有如雷霆百万强，喑呜叱吒毛发张。","Rank":0,"PoetryId":null,"Pinyin":"yǒu rú léi tǐng bǎi mò jiàng ，yīn wū chì zhā máo fā zhāng ","Tag":null,"Explanation":null,"English":null,"Sort":33,"Dynasty":"近现代"},{"Id":4891678,"Sentence":"呜呼砉然长啸者何声，赫尼俾将军死犹生。","Rank":0,"PoetryId":null,"Pinyin":"wū hū xū rán cháng xiào zhě hé shēng ，hè nǐ bi jiāng jūn si yóu shēng ","Tag":null,"Explanation":null,"English":null,"Sort":34,"Dynasty":"近现代"},{"Id":4891679,"Sentence":"革命之神忾然而长吁，苍生亿兆皆泥涂。","Rank":0,"PoetryId":null,"Pinyin":"gé mìng zhī shén kài rán ér cháng xū ，cāng shēng yì zhào jiē nǐ tú ","Tag":null,"Explanation":null,"English":null,"Sort":35,"Dynasty":"近现代"},{"Id":4891680,"Sentence":"谁无伯叔与诸姑，趣往救之勿踯蹰，躯壳虽殄心魂愉。","Rank":0,"PoetryId":null,"Pinyin":"shéi mó bǎi shū yú zhū gū ，qù wǎng jìu zhī wù zhǐ chú ，qū ké suī tiǎn xīn hún yú ","Tag":null,"Explanation":null,"English":null,"Sort":36,"Dynasty":"近现代"},{"Id":4891684,"Sentence":"生平不识畏惧与忧患，力从长夜求平旦。","Rank":0,"PoetryId":null,"Pinyin":"shēng pǐng bú shǐ wèi jù yú yōu huàn ，lì cóng cháng yè qǐu pǐng dàn ","Tag":null,"Explanation":null,"English":null,"Sort":40,"Dynasty":"近现代"},{"Id":4891685,"Sentence":"由来众志可成城，端赖一身都是胆。","Rank":0,"PoetryId":null,"Pinyin":"yóu lái zhòng zhì kě chéng chéng ，duān lài yī shēn dōu shì dǎn ","Tag":null,"Explanation":null,"English":null,"Sort":41,"Dynasty":"近现代"},{"Id":4891686,"Sentence":"共和之神从指麾，百难千灾总不辞。","Rank":0,"PoetryId":null,"Pinyin":"gōng hé zhī shén cóng zhi huī ，bǎi nán qiān zāi zǒng bú cǐ ","Tag":null,"Explanation":null,"English":null,"Sort":42,"Dynasty":"近现代"},{"Id":4891687,"Sentence":"若云共和在天路，便当与子籋云去。","Rank":0,"PoetryId":null,"Pinyin":"rě yún gōng hé zài tiān lù ，biàn dāng yú zi niè yún qù ","Tag":null,"Explanation":null,"English":null,"Sort":43,"Dynasty":"近现代"}]}