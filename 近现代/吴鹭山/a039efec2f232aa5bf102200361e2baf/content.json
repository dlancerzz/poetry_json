{"Id":461861,"Title":"沁园春 梦登天都峰","Dynasty":"近现代","Author":"吴鹭山","Context":"笞凤鞭鸾，羊角扶摇，泠然御风。讶天都秋杳，早悬白月；文殊松老，尽化苍龙。姑射神人，殷勤仙路，笑指周遭云万重。惊呼里，看涛翻浪涌，朵朵芙蓉。清都三两青童，也为我联翩下碧空。道蟠桃正熟，觞开九酝；玉芝方老，铭草新官。彩笔如椽，花笺似锦，待写东南第一峰。飞动极，忽灯窗推枕，谁打霜钟？","PoertyType":null,"Cipai":"沁园春","Status":2,"Rank":0,"Tag":null,"Explanation":null,"First":null,"Guid":"a039efec2f232aa5bf102200361e2baf","Step":0,"Verses":[{"Id":5147809,"Sentence":"笞凤鞭鸾，羊角扶摇，泠然御风。","Rank":0,"PoetryId":null,"Pinyin":"chī fèng biān luán ，yáng jiǎo fú yáo ，lǐng rán yù fēng ","Tag":null,"Explanation":null,"English":null,"Sort":0,"Dynasty":"近现代"},{"Id":5147810,"Sentence":"讶天都秋杳，早悬白月；","Rank":0,"PoetryId":null,"Pinyin":"yà tiān dōu qīu yǎo ，zǎo xuán bái yuè ","Tag":null,"Explanation":null,"English":null,"Sort":1,"Dynasty":"近现代"},{"Id":5147811,"Sentence":"文殊松老，尽化苍龙。","Rank":0,"PoetryId":null,"Pinyin":"wén shū sōng lǎo ，jin huā cāng lóng ","Tag":null,"Explanation":null,"English":null,"Sort":2,"Dynasty":"近现代"},{"Id":5147812,"Sentence":"姑射神人，殷勤仙路，笑指周遭云万重。","Rank":0,"PoetryId":null,"Pinyin":"gū shè shén rén ，yān qǐn xiān lù ，xiào zhi zhōu zāo yún mò chóng ","Tag":null,"Explanation":null,"English":null,"Sort":3,"Dynasty":"近现代"},{"Id":5147813,"Sentence":"惊呼里，看涛翻浪涌，朵朵芙蓉。","Rank":0,"PoetryId":null,"Pinyin":"jīng hū li ，kān tāo fān làng chōng ，duǒ duǒ fú róng ","Tag":null,"Explanation":null,"English":null,"Sort":4,"Dynasty":"近现代"},{"Id":5147814,"Sentence":"清都三两青童，也为我联翩下碧空。","Rank":0,"PoetryId":null,"Pinyin":"qīng dōu sān liǎng qīng tóng ，yě wéi wǒ lián piān xià bì kōng ","Tag":null,"Explanation":null,"English":null,"Sort":5,"Dynasty":"近现代"},{"Id":5147815,"Sentence":"道蟠桃正熟，觞开九酝；","Rank":0,"PoetryId":null,"Pinyin":"dāo pán táo zhēng shóu ，shāng kāi jiu yùn ","Tag":null,"Explanation":null,"English":null,"Sort":6,"Dynasty":"近现代"},{"Id":5147816,"Sentence":"玉芝方老，铭草新官。","Rank":0,"PoetryId":null,"Pinyin":"yù zhī fāng lǎo ，mǐng cǎo xīn guān ","Tag":null,"Explanation":null,"English":null,"Sort":7,"Dynasty":"近现代"},{"Id":5147817,"Sentence":"彩笔如椽，花笺似锦，待写东南第一峰。","Rank":0,"PoetryId":null,"Pinyin":"cǎi bi rú chuán ，huā jiān shì jin ，dāi xiě dōng nā dì yī fēng ","Tag":null,"Explanation":null,"English":null,"Sort":8,"Dynasty":"近现代"},{"Id":5147818,"Sentence":"飞动极，忽灯窗推枕，谁打霜钟？","Rank":0,"PoetryId":null,"Pinyin":"fēi dòng jǐ ，hū dēng chuāng tuī zhěn ，shéi dá shuāng zhōng ","Tag":null,"Explanation":null,"English":null,"Sort":9,"Dynasty":"近现代"}]}