{"Id":858401,"Title":"烛影摇红·荷花，同彦通作","Dynasty":"近现代","Author":"袁思亮","Context":"绀玉生烟，是谁耕得沧波碎。蘋丝斜约簟纹绮，红浪翻秋被。浅晕朝霞似醉。镜奁开、凝脂半洗。暖香飞麝，腻锦巢鸳，柔乡滋味。急雨初过，绿盘擎出铜仙泪。瑶房空贮苦心多，别恨千丝缀。凤股钗头颤坠。向西风、颦红怨翠。露零鸥冷，拚共婵娟，伴伊无寐。","PoertyType":null,"Cipai":"烛影摇红","Status":2,"Rank":0,"Tag":null,"Explanation":null,"First":null,"Guid":"6d57df5a8af4315957f7d5a2f9d32fef","Step":0,"Verses":[{"Id":5028741,"Sentence":"浅晕朝霞似醉。","Rank":0,"PoetryId":null,"Pinyin":"jiān yūn cháo xiá shì zuì ","Tag":null,"Explanation":null,"English":null,"Sort":2,"Dynasty":"近现代"},{"Id":5028746,"Sentence":"凤股钗头颤坠。","Rank":0,"PoetryId":null,"Pinyin":"fèng gǔ chāi tóu chàn zhuì ","Tag":null,"Explanation":null,"English":null,"Sort":7,"Dynasty":"近现代"},{"Id":5028739,"Sentence":"绀玉生烟，是谁耕得沧波碎。","Rank":0,"PoetryId":null,"Pinyin":"gàn yù shēng yān ，shì shéi gēng dé cāng bō suì ","Tag":null,"Explanation":null,"English":null,"Sort":0,"Dynasty":"近现代"},{"Id":5028740,"Sentence":"蘋丝斜约簟纹绮，红浪翻秋被。","Rank":0,"PoetryId":null,"Pinyin":"pǐn sī xié yāo diàn wén qi ，gōng làng fān qīu bèi ","Tag":null,"Explanation":null,"English":null,"Sort":1,"Dynasty":"近现代"},{"Id":5028742,"Sentence":"镜奁开、凝脂半洗。","Rank":0,"PoetryId":null,"Pinyin":"jìng lián kāi 、nǐng zhī bàn xi ","Tag":null,"Explanation":null,"English":null,"Sort":3,"Dynasty":"近现代"},{"Id":5028743,"Sentence":"暖香飞麝，腻锦巢鸳，柔乡滋味。","Rank":0,"PoetryId":null,"Pinyin":"nuǎn xiāng fēi shè ，nì jin cháo yuān ，róu xiāng zī wèi ","Tag":null,"Explanation":null,"English":null,"Sort":4,"Dynasty":"近现代"},{"Id":5028744,"Sentence":"急雨初过，绿盘擎出铜仙泪。","Rank":0,"PoetryId":null,"Pinyin":"jǐ yǔ chū guō ，lù pán qǐng chū tóng xiān lèi ","Tag":null,"Explanation":null,"English":null,"Sort":5,"Dynasty":"近现代"},{"Id":5028745,"Sentence":"瑶房空贮苦心多，别恨千丝缀。","Rank":0,"PoetryId":null,"Pinyin":"yáo fáng kōng zhù kǔ xīn duō ，bié hèn qiān sī chuò ","Tag":null,"Explanation":null,"English":null,"Sort":6,"Dynasty":"近现代"},{"Id":5028747,"Sentence":"向西风、颦红怨翠。","Rank":0,"PoetryId":null,"Pinyin":"xiàng xī fēng 、pǐn gōng yuàn cuì ","Tag":null,"Explanation":null,"English":null,"Sort":8,"Dynasty":"近现代"},{"Id":5028748,"Sentence":"露零鸥冷，拚共婵娟，伴伊无寐。","Rank":0,"PoetryId":null,"Pinyin":"lòu lǐng ōu lěng ，pàn gōng chán juān ，bàn yī mó mèi ","Tag":null,"Explanation":null,"English":null,"Sort":9,"Dynasty":"近现代"}]}