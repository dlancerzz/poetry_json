{"Id":830314,"Title":"高阳台 留春，和姜盦韵","Dynasty":"近现代","Author":"郭则沄","Context":"轻舸云移，纹屏雨歇，梦边烟树迢迢。旧价千金，思量忍负芳宵。锦韶来去无拘管，尽留连、燕暮莺朝。甚颠风、送断酴醾，怨咽琼箫。天涯碧草寻常见，奈离愁唤起，目极无聊。絮影多情，飘飘还拂虹桥。色身甘化丝千万，把春红、裹向烟绡。悄低徊、晓枕钟声，心痒谁搔。","PoertyType":null,"Cipai":"高阳台","Status":2,"Rank":0,"Tag":null,"Explanation":null,"First":null,"Guid":"b28e286a22e2325808290c9219a4f6fe","Step":0,"Verses":[{"Id":5128590,"Sentence":"轻舸云移，纹屏雨歇，梦边烟树迢迢。","Rank":0,"PoetryId":null,"Pinyin":"qīng gě yún yǐ ，wén bīng yǔ xiē ，mèng biān yān shù tiáo tiáo ","Tag":null,"Explanation":null,"English":null,"Sort":0,"Dynasty":"近现代"},{"Id":5128591,"Sentence":"旧价千金，思量忍负芳宵。","Rank":0,"PoetryId":null,"Pinyin":"jìu jià qiān jīn ，sāi liáng rěn fù fāng xiāo ","Tag":null,"Explanation":null,"English":null,"Sort":1,"Dynasty":"近现代"},{"Id":5128592,"Sentence":"锦韶来去无拘管，尽留连、燕暮莺朝。","Rank":0,"PoetryId":null,"Pinyin":"jin sháo lái qù mó jū guǎn ，jin lǐu lián 、yān mù yīng cháo ","Tag":null,"Explanation":null,"English":null,"Sort":2,"Dynasty":"近现代"},{"Id":5128593,"Sentence":"甚颠风、送断酴醾，怨咽琼箫。","Rank":0,"PoetryId":null,"Pinyin":"shén diān fēng 、sòng duàn tú mǐ ，yuàn yān qióng xiāo ","Tag":null,"Explanation":null,"English":null,"Sort":3,"Dynasty":"近现代"},{"Id":5128594,"Sentence":"天涯碧草寻常见，奈离愁唤起，目极无聊。","Rank":0,"PoetryId":null,"Pinyin":"tiān yá bì cǎo xún cháng jiàn ，nài lǐ chóu huàn qi ，mù jǐ mó liáo ","Tag":null,"Explanation":null,"English":null,"Sort":4,"Dynasty":"近现代"},{"Id":5128595,"Sentence":"絮影多情，飘飘还拂虹桥。","Rank":0,"PoetryId":null,"Pinyin":"xù ying duō qǐng ，piāo piāo hái bì hóng qiáo ","Tag":null,"Explanation":null,"English":null,"Sort":5,"Dynasty":"近现代"},{"Id":5128596,"Sentence":"色身甘化丝千万，把春红、裹向烟绡。","Rank":0,"PoetryId":null,"Pinyin":"sè shēn gān huā sī qiān mò ，bǎ chūn gōng 、guǒ xiàng yān xiāo ","Tag":null,"Explanation":null,"English":null,"Sort":6,"Dynasty":"近现代"},{"Id":5128597,"Sentence":"悄低徊、晓枕钟声，心痒谁搔。","Rank":0,"PoetryId":null,"Pinyin":"qiāo dī huái 、xiǎo zhěn zhōng shēng ，xīn yǎng shéi sāo ","Tag":null,"Explanation":null,"English":null,"Sort":7,"Dynasty":"近现代"}]}