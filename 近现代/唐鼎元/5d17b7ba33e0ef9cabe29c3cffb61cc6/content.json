{"Id":845675,"Title":"己亥岁谒杜工部草堂放歌当哭一首","Dynasty":"近现代","Author":"唐鼎元","Context":"杜陵兀兀一布衣，置身期在唐虞墀。胸中谟猷稷与契，何止乃为丧乱诗。嫡嫡真传到山阴，犹是致主尧舜心。最下始数汉唐业，岂卜黄屋东南临。拔剑斫地作悲歌，海水为立天为劘。酒酣帻堕忽狂叫，肝胆五岳同嵯峨。唐土地，宋山河。王师未到精魂到，谁驱烈烈挥长戈。朝廷大度置河朔，谁指江淮作边幅。万世历历称公诗，二公九泉不瞑目。小子爱读二公文，岂意同逢八表昏。悯乱伤离亦有作，万里长途三百篇。哀哉此祸何所极，战场开遍南北端。碧血淋漓恣摹写，义愤激切冲危冠。堂堂江水绕城郭，数间祠宇傍修竹。二公去后谁嗣音，一千年来蹑芳躅。但望华夏旋中兴，焉沦微躯委沟壑。公有知音严与范，吾今泪落瞻谁屋。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"5d17b7ba33e0ef9cabe29c3cffb61cc6","Step":0,"Verses":[{"Id":4865745,"Sentence":"杜陵兀兀一布衣，置身期在唐虞墀。","Rank":0,"PoetryId":null,"Pinyin":"dù lǐng wū wū yī bù yī ，zhì shēn jī zài táng yú chǐ ","Tag":null,"Explanation":null,"English":null,"Sort":0,"Dynasty":"近现代"},{"Id":4865746,"Sentence":"胸中谟猷稷与契，何止乃为丧乱诗。","Rank":0,"PoetryId":null,"Pinyin":"xiōng zhōng mó yóu jì yú qì ，hé zhi nǎi wéi sāng luàn shī ","Tag":null,"Explanation":null,"English":null,"Sort":1,"Dynasty":"近现代"},{"Id":4865747,"Sentence":"嫡嫡真传到山阴，犹是致主尧舜心。","Rank":0,"PoetryId":null,"Pinyin":"dǐ dǐ zhēn chuán dào shān yīn ，yóu shì zhì zhǔ yáo shùn xīn ","Tag":null,"Explanation":null,"English":null,"Sort":2,"Dynasty":"近现代"},{"Id":4865748,"Sentence":"最下始数汉唐业，岂卜黄屋东南临。","Rank":0,"PoetryId":null,"Pinyin":"zuì xià shi shǔ hàn táng yè ，qi 卜huáng wū dōng nā lǐn ","Tag":null,"Explanation":null,"English":null,"Sort":3,"Dynasty":"近现代"},{"Id":4865749,"Sentence":"拔剑斫地作悲歌，海水为立天为劘。","Rank":0,"PoetryId":null,"Pinyin":"bá jiàn zhuó 地zuō bēi gē ，hǎi shui wéi lì tiān wéi mǐ ","Tag":null,"Explanation":null,"English":null,"Sort":4,"Dynasty":"近现代"},{"Id":4865750,"Sentence":"酒酣帻堕忽狂叫，肝胆五岳同嵯峨。","Rank":0,"PoetryId":null,"Pinyin":"jiu hān zé duò hū kuáng jiào ，gān dǎn wǔ yuè tóng cuó é ","Tag":null,"Explanation":null,"English":null,"Sort":5,"Dynasty":"近现代"},{"Id":4865751,"Sentence":"唐土地，宋山河。","Rank":0,"PoetryId":null,"Pinyin":"táng tǔ 地，sòng shān hé ","Tag":null,"Explanation":null,"English":null,"Sort":6,"Dynasty":"近现代"},{"Id":4865752,"Sentence":"王师未到精魂到，谁驱烈烈挥长戈。","Rank":0,"PoetryId":null,"Pinyin":"wáng shī wèi dào jīng hún dào ，shéi qū liè liè huī cháng gē ","Tag":null,"Explanation":null,"English":null,"Sort":7,"Dynasty":"近现代"},{"Id":4865753,"Sentence":"朝廷大度置河朔，谁指江淮作边幅。","Rank":0,"PoetryId":null,"Pinyin":"cháo tǐng dà dù zhì hé shuò ，shéi zhi jiāng huái zuō biān fú ","Tag":null,"Explanation":null,"English":null,"Sort":8,"Dynasty":"近现代"},{"Id":4865754,"Sentence":"万世历历称公诗，二公九泉不瞑目。","Rank":0,"PoetryId":null,"Pinyin":"mò shì lì lì chèn gōng shī ，èr gōng jiu quán bú mǐng mù ","Tag":null,"Explanation":null,"English":null,"Sort":9,"Dynasty":"近现代"},{"Id":4865755,"Sentence":"小子爱读二公文，岂意同逢八表昏。","Rank":0,"PoetryId":null,"Pinyin":"xiǎo zi ài dòu èr gōng wén ，qi yì tóng féng bā biǎo hūn ","Tag":null,"Explanation":null,"English":null,"Sort":10,"Dynasty":"近现代"},{"Id":4865756,"Sentence":"悯乱伤离亦有作，万里长途三百篇。","Rank":0,"PoetryId":null,"Pinyin":"min luàn shāng lǐ yì yǒu zuō ，mò li cháng tú sān bǎi piān ","Tag":null,"Explanation":null,"English":null,"Sort":11,"Dynasty":"近现代"},{"Id":4865757,"Sentence":"哀哉此祸何所极，战场开遍南北端。","Rank":0,"PoetryId":null,"Pinyin":"āi zāi ci huò hé suǒ jǐ ，zhàn cháng kāi biàn nā běi duān ","Tag":null,"Explanation":null,"English":null,"Sort":12,"Dynasty":"近现代"},{"Id":4865758,"Sentence":"碧血淋漓恣摹写，义愤激切冲危冠。","Rank":0,"PoetryId":null,"Pinyin":"bì xiě līn lǐ zì mó xiě ，yǐ fèn jī qiē chōng wēi guān ","Tag":null,"Explanation":null,"English":null,"Sort":13,"Dynasty":"近现代"},{"Id":4865759,"Sentence":"堂堂江水绕城郭，数间祠宇傍修竹。","Rank":0,"PoetryId":null,"Pinyin":"táng táng jiāng shui rào chéng guō ，shǔ jiān cǐ yǔ bàng xīu zhú ","Tag":null,"Explanation":null,"English":null,"Sort":14,"Dynasty":"近现代"},{"Id":4865760,"Sentence":"二公去后谁嗣音，一千年来蹑芳躅。","Rank":0,"PoetryId":null,"Pinyin":"èr gōng qù hòu shéi sì yīn ，yī qiān nián lái niè fāng zhú ","Tag":null,"Explanation":null,"English":null,"Sort":15,"Dynasty":"近现代"},{"Id":4865761,"Sentence":"但望华夏旋中兴，焉沦微躯委沟壑。","Rank":0,"PoetryId":null,"Pinyin":"dàn wàng huā xià xuán zhōng xīng ，yān lún wēi qū wēi gōu hè ","Tag":null,"Explanation":null,"English":null,"Sort":16,"Dynasty":"近现代"},{"Id":4865762,"Sentence":"公有知音严与范，吾今泪落瞻谁屋。","Rank":0,"PoetryId":null,"Pinyin":"gōng yǒu zhī yīn yán yú fàn ，wú jīn lèi là zhān shéi wū ","Tag":null,"Explanation":null,"English":null,"Sort":17,"Dynasty":"近现代"}]}