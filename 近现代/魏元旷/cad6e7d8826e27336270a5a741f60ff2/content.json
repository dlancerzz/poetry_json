{"Id":460743,"Title":"高阳台 张宜仲同年七十，越二年重游泮水，属赋以纪，为谱此解","Dynasty":"近现代","Author":"魏元旷","Context":"劫换池灰，婆呼春梦，匆匆老去诗人。旧日灵和，依然想见丰神。漫漫长夜牛空饭，怅当年、百里归秦。只凄然、满目江山，澒洞烟尘。泮宫已是鸮音乱，记青襟拾取，岁月如新。襭藻重来，宫墙故事堪珍。黄堂风月金莲宠，待寻思、往迹都陈。更谁同、消领芹香，沈醉芳辰。","PoertyType":null,"Cipai":"高阳台","Status":2,"Rank":0,"Tag":null,"Explanation":null,"First":null,"Guid":"cad6e7d8826e27336270a5a741f60ff2","Step":0,"Verses":[{"Id":5141413,"Sentence":"劫换池灰，婆呼春梦，匆匆老去诗人。","Rank":0,"PoetryId":null,"Pinyin":"jié huàn chǐ huī ，pó hū chūn mèng ，cōng cōng lǎo qù shī rén ","Tag":null,"Explanation":null,"English":null,"Sort":0,"Dynasty":"近现代"},{"Id":5141414,"Sentence":"旧日灵和，依然想见丰神。","Rank":0,"PoetryId":null,"Pinyin":"jìu rì lǐng hé ，yī rán xiǎng jiàn fēng shén ","Tag":null,"Explanation":null,"English":null,"Sort":1,"Dynasty":"近现代"},{"Id":5141415,"Sentence":"漫漫长夜牛空饭，怅当年、百里归秦。","Rank":0,"PoetryId":null,"Pinyin":"màn màn cháng yè nǐu kōng fàn ，chàng dāng nián 、bǎi li guī qǐn ","Tag":null,"Explanation":null,"English":null,"Sort":2,"Dynasty":"近现代"},{"Id":5141416,"Sentence":"只凄然、满目江山，澒洞烟尘。","Rank":0,"PoetryId":null,"Pinyin":"zhī qī rán 、mǎn mù jiāng shān ，hòng dòng yān chén ","Tag":null,"Explanation":null,"English":null,"Sort":3,"Dynasty":"近现代"},{"Id":5141417,"Sentence":"泮宫已是鸮音乱，记青襟拾取，岁月如新。","Rank":0,"PoetryId":null,"Pinyin":"pàn gōng yi shì xiāo yīn luàn ，jì qīng jīn shè qǔ ，suì yuè rú xīn ","Tag":null,"Explanation":null,"English":null,"Sort":4,"Dynasty":"近现代"},{"Id":5141418,"Sentence":"襭藻重来，宫墙故事堪珍。","Rank":0,"PoetryId":null,"Pinyin":"xié zǎo chóng lái ，gōng qiáng gù shì kān zhēn ","Tag":null,"Explanation":null,"English":null,"Sort":5,"Dynasty":"近现代"},{"Id":5141419,"Sentence":"黄堂风月金莲宠，待寻思、往迹都陈。","Rank":0,"PoetryId":null,"Pinyin":"huáng táng fēng yuè jīn lián chǒng ，dāi xún sāi 、wǎng jì dōu chén ","Tag":null,"Explanation":null,"English":null,"Sort":6,"Dynasty":"近现代"},{"Id":5141420,"Sentence":"更谁同、消领芹香，沈醉芳辰。","Rank":0,"PoetryId":null,"Pinyin":"gēng shéi tóng 、xiāo ling qǐn xiāng ，shěn zuì fāng chén ","Tag":null,"Explanation":null,"English":null,"Sort":7,"Dynasty":"近现代"}]}