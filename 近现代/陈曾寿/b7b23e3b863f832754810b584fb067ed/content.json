{"Id":837773,"Title":"秋间予病几殆陟甫九兄夷希同年邀游鄮山时为八月十一日为予五十初度两兄斋僧普佛为先母周太夫人资冥福归后病良已追念感赋四首 其三","Dynasty":"近现代","Author":"陈曾寿","Context":"古人五十慕，我今嗒已孤。劬劳念生我，欲报时则无。推恩谢良友，为我斋僧徒。前后众三三，屏息趋钟鱼。一饭万庄严，天香饫伊蒲。夜殿普参佛，香烟发洪炉。咫尺践初地，龙象弥空虚。慈云垂我前，其上莲跏趺。母佛见非二，人我同一如。拯予罔极哀，跻彼极乐都。信友乃顺亲，宁异释与儒。喜心涕泗涟，缄髓徒区区。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"b7b23e3b863f832754810b584fb067ed","Step":0,"Verses":[{"Id":4976377,"Sentence":"古人五十慕，我今嗒已孤。","Rank":0,"PoetryId":null,"Pinyin":"gǔ rén wǔ shǐ mù ，wǒ jīn dā yi gū ","Tag":null,"Explanation":null,"English":null,"Sort":0,"Dynasty":"近现代"},{"Id":4976378,"Sentence":"劬劳念生我，欲报时则无。","Rank":0,"PoetryId":null,"Pinyin":"qú láo niàn shēng wǒ ，yù bào shǐ zé mó ","Tag":null,"Explanation":null,"English":null,"Sort":1,"Dynasty":"近现代"},{"Id":4976379,"Sentence":"推恩谢良友，为我斋僧徒。","Rank":0,"PoetryId":null,"Pinyin":"tuī ēn xiè liáng yǒu ，wéi wǒ zhāi sēng tú ","Tag":null,"Explanation":null,"English":null,"Sort":2,"Dynasty":"近现代"},{"Id":4976380,"Sentence":"前后众三三，屏息趋钟鱼。","Rank":0,"PoetryId":null,"Pinyin":"qián hòu zhòng sān sān ，bīng xī qū zhōng yú ","Tag":null,"Explanation":null,"English":null,"Sort":3,"Dynasty":"近现代"},{"Id":4976381,"Sentence":"一饭万庄严，天香饫伊蒲。","Rank":0,"PoetryId":null,"Pinyin":"yī fàn mò zhuāng yán ，tiān xiāng yù yī pú ","Tag":null,"Explanation":null,"English":null,"Sort":4,"Dynasty":"近现代"},{"Id":4976382,"Sentence":"夜殿普参佛，香烟发洪炉。","Rank":0,"PoetryId":null,"Pinyin":"yè diàn pǔ cān fó ，xiāng yān fā hóng lú ","Tag":null,"Explanation":null,"English":null,"Sort":5,"Dynasty":"近现代"},{"Id":4976383,"Sentence":"咫尺践初地，龙象弥空虚。","Rank":0,"PoetryId":null,"Pinyin":"zhi chě jiàn chū 地，lóng xiàng mǐ kōng xū ","Tag":null,"Explanation":null,"English":null,"Sort":6,"Dynasty":"近现代"},{"Id":4976384,"Sentence":"慈云垂我前，其上莲跏趺。","Rank":0,"PoetryId":null,"Pinyin":"cǐ yún chuǐ wǒ qián ，jī shǎng lián jiā fū ","Tag":null,"Explanation":null,"English":null,"Sort":7,"Dynasty":"近现代"},{"Id":4976385,"Sentence":"母佛见非二，人我同一如。","Rank":0,"PoetryId":null,"Pinyin":"mǔ fó jiàn fēi èr ，rén wǒ tóng yī rú ","Tag":null,"Explanation":null,"English":null,"Sort":8,"Dynasty":"近现代"},{"Id":4976386,"Sentence":"拯予罔极哀，跻彼极乐都。","Rank":0,"PoetryId":null,"Pinyin":"zhěng yú wǎng jǐ āi ，jī bi jǐ lè dōu ","Tag":null,"Explanation":null,"English":null,"Sort":9,"Dynasty":"近现代"},{"Id":4976387,"Sentence":"信友乃顺亲，宁异释与儒。","Rank":0,"PoetryId":null,"Pinyin":"xìn yǒu nǎi shùn qīn ，nǐng yì shì yú rú ","Tag":null,"Explanation":null,"English":null,"Sort":10,"Dynasty":"近现代"},{"Id":4976388,"Sentence":"喜心涕泗涟，缄髓徒区区。","Rank":0,"PoetryId":null,"Pinyin":"xi xīn tì sì lián ，jiān sui tú ōu ōu ","Tag":null,"Explanation":null,"English":null,"Sort":11,"Dynasty":"近现代"}]}