{"Id":837563,"Title":"往金陵视散原老人因读近诗夜过俞园看梅翌日同游扫叶楼归寄一首丙辰","Dynasty":"近现代","Author":"陈曾寿","Context":"诗哀馀古人，愈好更可哀。巨刃破愁地，擢数穷根荄。闭门灭闻见，据槁忘形骸。寸心非砥石，忧患滔天来。凉秋把诗卷，再见春已回。众湎一日短，孤撄千劫灰。辍哦语未定，夜破邻园苔。秉烛照霜月，不负馀寒梅。即幽洗嚣暂，揽旷伤高才。驱车清凉山，凄象浚空台。名都士类尽，城处遇荒隈。灾殃夺物性，存殁供吁唉。夸父逐日影，肉身觊圣胎。所徇异清浊，迷妄将毋侪。老至一关堑，壮趾多歧乖。终古往不反，庄语痛非谐。天全屹一老，行直无疑猜。遗持远公法，往参陶潜杯。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"06feb92e3627c4b42767d3fe0517d620","Step":0,"Verses":[{"Id":4858888,"Sentence":"灾殃夺物性，存殁供吁唉。","Rank":0,"PoetryId":null,"Pinyin":"zāi yāng duó wù xìng ，cún mò gōng xū āi ","Tag":null,"Explanation":null,"English":null,"Sort":11,"Dynasty":"近现代"},{"Id":4858891,"Sentence":"老至一关堑，壮趾多歧乖。","Rank":0,"PoetryId":null,"Pinyin":"lǎo zhì yī guān qiàn ，zhuàng zhi duō qǐ guāi ","Tag":null,"Explanation":null,"English":null,"Sort":14,"Dynasty":"近现代"},{"Id":4858877,"Sentence":"诗哀馀古人，愈好更可哀。","Rank":0,"PoetryId":null,"Pinyin":"shī āi yú gǔ rén ，yù hǎo gēng kě āi ","Tag":null,"Explanation":null,"English":null,"Sort":0,"Dynasty":"近现代"},{"Id":4858878,"Sentence":"巨刃破愁地，擢数穷根荄。","Rank":0,"PoetryId":null,"Pinyin":"jù rèn pò chóu 地，zhuó shǔ qióng gēn gāi ","Tag":null,"Explanation":null,"English":null,"Sort":1,"Dynasty":"近现代"},{"Id":4858879,"Sentence":"闭门灭闻见，据槁忘形骸。","Rank":0,"PoetryId":null,"Pinyin":"bì mén miè wén jiàn ，jū gǎo wàng xǐng hái ","Tag":null,"Explanation":null,"English":null,"Sort":2,"Dynasty":"近现代"},{"Id":4858880,"Sentence":"寸心非砥石，忧患滔天来。","Rank":0,"PoetryId":null,"Pinyin":"cùn xīn fēi di dàn ，yōu huàn tāo tiān lái ","Tag":null,"Explanation":null,"English":null,"Sort":3,"Dynasty":"近现代"},{"Id":4858881,"Sentence":"凉秋把诗卷，再见春已回。","Rank":0,"PoetryId":null,"Pinyin":"liáng qīu bǎ shī juǎn ，zài jiàn chūn yi huǐ ","Tag":null,"Explanation":null,"English":null,"Sort":4,"Dynasty":"近现代"},{"Id":4858882,"Sentence":"众湎一日短，孤撄千劫灰。","Rank":0,"PoetryId":null,"Pinyin":"zhòng miǎn yī rì duǎn ，gū yīng qiān jié huī ","Tag":null,"Explanation":null,"English":null,"Sort":5,"Dynasty":"近现代"},{"Id":4858883,"Sentence":"辍哦语未定，夜破邻园苔。","Rank":0,"PoetryId":null,"Pinyin":"chuò é yǔ wèi dìng ，yè pò lǐn yuán tāi ","Tag":null,"Explanation":null,"English":null,"Sort":6,"Dynasty":"近现代"},{"Id":4858884,"Sentence":"秉烛照霜月，不负馀寒梅。","Rank":0,"PoetryId":null,"Pinyin":"bing zhú zhào shuāng yuè ，bú fù yú hán méi ","Tag":null,"Explanation":null,"English":null,"Sort":7,"Dynasty":"近现代"},{"Id":4858885,"Sentence":"即幽洗嚣暂，揽旷伤高才。","Rank":0,"PoetryId":null,"Pinyin":"jǐ yōu xi áo zàn ，lǎn kuàng shāng gāo cái ","Tag":null,"Explanation":null,"English":null,"Sort":8,"Dynasty":"近现代"},{"Id":4858886,"Sentence":"驱车清凉山，凄象浚空台。","Rank":0,"PoetryId":null,"Pinyin":"qū chē qīng liáng shān ，qī xiàng jùn kōng tāi ","Tag":null,"Explanation":null,"English":null,"Sort":9,"Dynasty":"近现代"},{"Id":4858887,"Sentence":"名都士类尽，城处遇荒隈。","Rank":0,"PoetryId":null,"Pinyin":"mǐng dōu shì lèi jin ，chéng chǔ yù huāng wēi ","Tag":null,"Explanation":null,"English":null,"Sort":10,"Dynasty":"近现代"},{"Id":4858889,"Sentence":"夸父逐日影，肉身觊圣胎。","Rank":0,"PoetryId":null,"Pinyin":"kuā fǔ zhú rì ying ，ròu shēn jì shèng tāi ","Tag":null,"Explanation":null,"English":null,"Sort":12,"Dynasty":"近现代"},{"Id":4858890,"Sentence":"所徇异清浊，迷妄将毋侪。","Rank":0,"PoetryId":null,"Pinyin":"suǒ xùn yì qīng zhuó ，mī wàng jiāng wú chái ","Tag":null,"Explanation":null,"English":null,"Sort":13,"Dynasty":"近现代"},{"Id":4858892,"Sentence":"终古往不反，庄语痛非谐。","Rank":0,"PoetryId":null,"Pinyin":"zhōng gǔ wǎng bú fǎn ，zhuāng yǔ tòng fēi xié ","Tag":null,"Explanation":null,"English":null,"Sort":15,"Dynasty":"近现代"},{"Id":4858893,"Sentence":"天全屹一老，行直无疑猜。","Rank":0,"PoetryId":null,"Pinyin":"tiān quán gē yī lǎo ，háng zhǐ mó yǐ cāi ","Tag":null,"Explanation":null,"English":null,"Sort":16,"Dynasty":"近现代"},{"Id":4858894,"Sentence":"遗持远公法，往参陶潜杯。","Rank":0,"PoetryId":null,"Pinyin":"wèi chǐ yuǎn gōng fǎ ，wǎng cān táo qián bēi ","Tag":null,"Explanation":null,"English":null,"Sort":17,"Dynasty":"近现代"}]}