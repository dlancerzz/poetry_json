{"Id":838956,"Title":"题项圣谟小像","Dynasty":"近现代","Author":"陈曾寿","Context":"欲表堂堂国姓朱，故施丹笔映清癯。累臣亦有蒙尘痛，腼面空惭范大夫。烈皇殉国最堪怜，故老含辛拜杜鹃。吴越至今遗俗在，年年斋素赛朱天。衣朱曾表霜红志，尚赤谁知顾绛心。一例忠贞相映发，世人且向画图寻。奇节流传画网巾，钓屠乞丐并成仁。而今士气消沉久，谁是江南在野臣。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"ca2ddfc7c8dfd0f551fc10a2f027602c","Step":0,"Verses":[{"Id":4936637,"Sentence":"烈皇殉国最堪怜，故老含辛拜杜鹃。","Rank":0,"PoetryId":null,"Pinyin":"liè huáng xùn guó zuì kān lián ，gù lǎo hán xīn bài dù juān ","Tag":null,"Explanation":null,"English":null,"Sort":2,"Dynasty":"近现代"},{"Id":4936635,"Sentence":"欲表堂堂国姓朱，故施丹笔映清癯。","Rank":0,"PoetryId":null,"Pinyin":"yù biǎo táng táng guó xìng zhū ，gù shī dān bi yìng qīng qú ","Tag":null,"Explanation":null,"English":null,"Sort":0,"Dynasty":"近现代"},{"Id":4936636,"Sentence":"累臣亦有蒙尘痛，腼面空惭范大夫。","Rank":0,"PoetryId":null,"Pinyin":"léi chén yì yǒu mēng chén tòng ，miǎn miàn kōng cán fàn dà fū ","Tag":null,"Explanation":null,"English":null,"Sort":1,"Dynasty":"近现代"},{"Id":4936638,"Sentence":"吴越至今遗俗在，年年斋素赛朱天。","Rank":0,"PoetryId":null,"Pinyin":"wú yuè zhì jīn wèi sú zài ，nián nián zhāi sù sài zhū tiān ","Tag":null,"Explanation":null,"English":null,"Sort":3,"Dynasty":"近现代"},{"Id":4936639,"Sentence":"衣朱曾表霜红志，尚赤谁知顾绛心。","Rank":0,"PoetryId":null,"Pinyin":"yī zhū céng biǎo shuāng gōng zhì ，shàng chì shéi zhī gù jiàng xīn ","Tag":null,"Explanation":null,"English":null,"Sort":4,"Dynasty":"近现代"},{"Id":4936640,"Sentence":"一例忠贞相映发，世人且向画图寻。","Rank":0,"PoetryId":null,"Pinyin":"yī lì zhōng zhēn xiāng yìng fā ，shì rén jū xiàng huà tú xún ","Tag":null,"Explanation":null,"English":null,"Sort":5,"Dynasty":"近现代"},{"Id":4936641,"Sentence":"奇节流传画网巾，钓屠乞丐并成仁。","Rank":0,"PoetryId":null,"Pinyin":"jī jiē lǐu chuán huà wǎng jīn ，diào tú qi gài bīng chéng rén ","Tag":null,"Explanation":null,"English":null,"Sort":6,"Dynasty":"近现代"},{"Id":4936642,"Sentence":"而今士气消沉久，谁是江南在野臣。","Rank":0,"PoetryId":null,"Pinyin":"ér jīn shì qì xiāo chén jiu ，shéi shì jiāng nā zài yě chén ","Tag":null,"Explanation":null,"English":null,"Sort":7,"Dynasty":"近现代"}]}