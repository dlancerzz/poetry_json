{"Id":851676,"Title":"念奴娇 其一 读吴白匋先生“凤褐庵词”，用先生早年游太湖韵","Dynasty":"近现代","Author":"单人耘","Context":"词披凤褐，饫真州、三十六陂烟柳。白石稼轩交映处，余子瞠乎其后。漱月盥云，含和履洁，的是经纶手。神腴味永，前朝蹊径都旧。微步记眄庭柯，苍虬酽翠，郁葧胸怀久，阛阓熙熙尘百丈，云外移来孤秀。染泪秦淮，吞醪蜀水，簌簌天风皱。案头三卷，宵深应作龙吼。","PoertyType":null,"Cipai":"念奴娇","Status":2,"Rank":0,"Tag":null,"Explanation":null,"First":null,"Guid":"4a45083b3cfe6c7f39d7cf4eee912440","Step":0,"Verses":[{"Id":5070187,"Sentence":"白石稼轩交映处，余子瞠乎其后。","Rank":0,"PoetryId":null,"Pinyin":"bái dàn jià xuān jiāo yìng chǔ ，yú zi chēng hū jī hòu ","Tag":null,"Explanation":null,"English":null,"Sort":1,"Dynasty":"近现代"},{"Id":5070188,"Sentence":"漱月盥云，含和履洁，的是经纶手。","Rank":0,"PoetryId":null,"Pinyin":"shù yuè guàn yún ，hán hé lǚ jié ，的shì jīng guān shǒu ","Tag":null,"Explanation":null,"English":null,"Sort":2,"Dynasty":"近现代"},{"Id":5070189,"Sentence":"神腴味永，前朝蹊径都旧。","Rank":0,"PoetryId":null,"Pinyin":"shén yú wèi yǒng ，qián cháo qī jìng dōu jìu ","Tag":null,"Explanation":null,"English":null,"Sort":3,"Dynasty":"近现代"},{"Id":5070191,"Sentence":"染泪秦淮，吞醪蜀水，簌簌天风皱。","Rank":0,"PoetryId":null,"Pinyin":"rǎn lèi qǐn huái ，tūn láo shǔ shui ，sù sù tiān fēng zhòu ","Tag":null,"Explanation":null,"English":null,"Sort":5,"Dynasty":"近现代"},{"Id":5070192,"Sentence":"案头三卷，宵深应作龙吼。","Rank":0,"PoetryId":null,"Pinyin":"àn tóu sān juǎn ，xiāo shēn yīng zuō lóng hǒu ","Tag":null,"Explanation":null,"English":null,"Sort":6,"Dynasty":"近现代"},{"Id":5070186,"Sentence":"词披凤褐，饫真州、三十六陂烟柳。","Rank":0,"PoetryId":null,"Pinyin":"cǐ pī fèng hè ，yù zhēn zhōu 、sān shǐ lìu bēi yān liu ","Tag":null,"Explanation":null,"English":null,"Sort":0,"Dynasty":"近现代"},{"Id":5070190,"Sentence":"微步记眄庭柯，苍虬酽翠，郁葧胸怀久，阛阓熙熙尘百丈，云外移来孤秀。","Rank":0,"PoetryId":null,"Pinyin":"wēi bù jì miǎn tǐng kē ，cāng qǐu yàn cuì ，yù bó xiōng huái jiu ，huán huì xī xī chén bǎi zhàng ，yún wài yǐ lái gū xìu ","Tag":null,"Explanation":null,"English":null,"Sort":4,"Dynasty":"近现代"}]}