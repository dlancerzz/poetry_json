{"Id":853362,"Title":"一萼红 壬申七月自上海还真如，乱后荒凉，寓居芜没，惟秋花数朵攲斜于断垣丛棘间，若不胜其憔悴，感怀家国，率拈白石此调写之，即用其韵","Dynasty":"近现代","Author":"龙榆生","Context":"坏墙阴。有黦颜堕蕊，华发忍重簪。幽径榛芜，斜阳泪满，兵气仍共沈沈。卧枝罥、馀腥未洗，破暝霭、凄引响羁禽。髡柳池荒，沈沙戟在，波镜慵临。太息天胡此醉，任残山剩水，怵目惊心。战舰东风，戈船下濑，谁办铁锁千寻。算惟见、当时皎月，过南浦、空漾万条金。悄立危亭欲去，风露秋深。","PoertyType":null,"Cipai":"一萼红","Status":2,"Rank":0,"Tag":null,"Explanation":null,"First":null,"Guid":"a8accad3fec11795519ee4890015cbcc","Step":0,"Verses":[{"Id":5000955,"Sentence":"坏墙阴。","Rank":0,"PoetryId":null,"Pinyin":"huài qiáng yīn ","Tag":null,"Explanation":null,"English":null,"Sort":0,"Dynasty":"近现代"},{"Id":5000956,"Sentence":"有黦颜堕蕊，华发忍重簪。","Rank":0,"PoetryId":null,"Pinyin":"yǒu yè yán duò rui ，huā fā rěn chóng zān ","Tag":null,"Explanation":null,"English":null,"Sort":1,"Dynasty":"近现代"},{"Id":5000957,"Sentence":"幽径榛芜，斜阳泪满，兵气仍共沈沈。","Rank":0,"PoetryId":null,"Pinyin":"yōu jìng zhēn wú ，xié yáng lèi mǎn ，bīng qì réng gōng shěn shěn ","Tag":null,"Explanation":null,"English":null,"Sort":2,"Dynasty":"近现代"},{"Id":5000958,"Sentence":"卧枝罥、馀腥未洗，破暝霭、凄引响羁禽。","Rank":0,"PoetryId":null,"Pinyin":"wò zhī juàn 、yú xīng wèi xi ，pò mǐng ǎi 、qī yin xiǎng jī qǐn ","Tag":null,"Explanation":null,"English":null,"Sort":3,"Dynasty":"近现代"},{"Id":5000959,"Sentence":"髡柳池荒，沈沙戟在，波镜慵临。","Rank":0,"PoetryId":null,"Pinyin":"kūn liu chǐ huāng ，shěn shā ji zài ，bō jìng yōng lǐn ","Tag":null,"Explanation":null,"English":null,"Sort":4,"Dynasty":"近现代"},{"Id":5000960,"Sentence":"太息天胡此醉，任残山剩水，怵目惊心。","Rank":0,"PoetryId":null,"Pinyin":"tài xī tiān hú ci zuì ，rén cán shān shèng shui ，chù mù jīng xīn ","Tag":null,"Explanation":null,"English":null,"Sort":5,"Dynasty":"近现代"},{"Id":5000961,"Sentence":"战舰东风，戈船下濑，谁办铁锁千寻。","Rank":0,"PoetryId":null,"Pinyin":"zhàn jiàn dōng fēng ，gē chuán xià lài ，shéi bàn tiě suǒ qiān xún ","Tag":null,"Explanation":null,"English":null,"Sort":6,"Dynasty":"近现代"},{"Id":5000962,"Sentence":"算惟见、当时皎月，过南浦、空漾万条金。","Rank":0,"PoetryId":null,"Pinyin":"suàn wéi jiàn 、dāng shǐ jiǎo yuè ，guō nā pǔ 、kōng yàng mò tiáo jīn ","Tag":null,"Explanation":null,"English":null,"Sort":7,"Dynasty":"近现代"},{"Id":5000963,"Sentence":"悄立危亭欲去，风露秋深。","Rank":0,"PoetryId":null,"Pinyin":"qiāo lì wēi tǐng yù qù ，fēng lòu qīu shēn ","Tag":null,"Explanation":null,"English":null,"Sort":8,"Dynasty":"近现代"}]}