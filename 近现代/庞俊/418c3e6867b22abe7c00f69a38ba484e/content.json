{"Id":841346,"Title":"微雨独游江上作","Dynasty":"近现代","Author":"庞俊","Context":"江边泥软清无埃，嗈嗈小车如雁来。过桥人稀暗微雨，黄桑蠹叶知谁栽。十年已见海三变，还馀千树依蒿莱。今年怪事那可说，鳞鳞万室嗟寒灰。满城泪雨不救火，但闻齿击惊奔雷。险中脱命真毫发，至今舌在须衔枚。褕衣甘食岂其意，呼酒一祓胸中哀。春游如梦无觅处，得閒乘兴宁徘徊。虽无携手共幽寂，终胜骇汗相喧豗。归来孤吟复谁和，只有蟋蟀鸣城隈。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"418c3e6867b22abe7c00f69a38ba484e","Step":0,"Verses":[{"Id":4945648,"Sentence":"江边泥软清无埃，嗈嗈小车如雁来。","Rank":0,"PoetryId":null,"Pinyin":"jiāng biān nǐ ruǎn qīng mó āi ，yōng yōng xiǎo chē rú yàn lái ","Tag":null,"Explanation":null,"English":null,"Sort":0,"Dynasty":"近现代"},{"Id":4945649,"Sentence":"过桥人稀暗微雨，黄桑蠹叶知谁栽。","Rank":0,"PoetryId":null,"Pinyin":"guō qiáo rén xī àn wēi yǔ ，huáng sāng dù xié zhī shéi zāi ","Tag":null,"Explanation":null,"English":null,"Sort":1,"Dynasty":"近现代"},{"Id":4945650,"Sentence":"十年已见海三变，还馀千树依蒿莱。","Rank":0,"PoetryId":null,"Pinyin":"shǐ nián yi jiàn hǎi sān biàn ，hái yú qiān shù yī hāo lái ","Tag":null,"Explanation":null,"English":null,"Sort":2,"Dynasty":"近现代"},{"Id":4945651,"Sentence":"今年怪事那可说，鳞鳞万室嗟寒灰。","Rank":0,"PoetryId":null,"Pinyin":"jīn nián guài shì nā kě shuì ，lǐn lǐn mò shì jiē hán huī ","Tag":null,"Explanation":null,"English":null,"Sort":3,"Dynasty":"近现代"},{"Id":4945652,"Sentence":"满城泪雨不救火，但闻齿击惊奔雷。","Rank":0,"PoetryId":null,"Pinyin":"mǎn chéng lèi yǔ bú jìu huǒ ，dàn wén chi jī jīng bēn léi ","Tag":null,"Explanation":null,"English":null,"Sort":4,"Dynasty":"近现代"},{"Id":4945654,"Sentence":"褕衣甘食岂其意，呼酒一祓胸中哀。","Rank":0,"PoetryId":null,"Pinyin":"tóu yī gān shǐ qi jī yì ，hū jiu yī fú xiōng zhōng āi ","Tag":null,"Explanation":null,"English":null,"Sort":6,"Dynasty":"近现代"},{"Id":4945655,"Sentence":"春游如梦无觅处，得閒乘兴宁徘徊。","Rank":0,"PoetryId":null,"Pinyin":"chūn yóu rú mèng mó mì chǔ ，dé jiān chéng xīng nǐng pái huái ","Tag":null,"Explanation":null,"English":null,"Sort":7,"Dynasty":"近现代"},{"Id":4945656,"Sentence":"虽无携手共幽寂，终胜骇汗相喧豗。","Rank":0,"PoetryId":null,"Pinyin":"suī mó xié shǒu gōng yōu jì ，zhōng shēng hài hán xiāng xuān huī ","Tag":null,"Explanation":null,"English":null,"Sort":8,"Dynasty":"近现代"},{"Id":4945657,"Sentence":"归来孤吟复谁和，只有蟋蟀鸣城隈。","Rank":0,"PoetryId":null,"Pinyin":"guī lái gū yǐn fù shéi hé ，zhī yǒu xī shuài mǐng chéng wēi ","Tag":null,"Explanation":null,"English":null,"Sort":9,"Dynasty":"近现代"},{"Id":4945653,"Sentence":"险中脱命真毫发，至今舌在须衔枚。","Rank":0,"PoetryId":null,"Pinyin":"xiǎn zhōng tuō mìng zhēn háo fā ，zhì jīn shé zài xū xián méi ","Tag":null,"Explanation":null,"English":null,"Sort":5,"Dynasty":"近现代"}]}