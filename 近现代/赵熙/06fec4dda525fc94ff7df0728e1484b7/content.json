{"Id":832582,"Title":"三姝媚 其一 日本美人小相，用半塘唱和韵","Dynasty":"近现代","Author":"赵熙","Context":"蓬山相望苦。乍奇花初胎，镜心眉舞。小幅唐妆，惹断肠人咏，鬓云松句。燕舌和音，怎诉与、玳梁吹絮。一种英姿，秋水双蛾，夐无前古。春到樱花徐步。著小风裙屐，蝶边红路。采药三山，意旧随徐福。水仙来处。片月烘云，留妙影、非烟非雾。更欲移情何地，冰弦暗谱。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"06fec4dda525fc94ff7df0728e1484b7","Step":0,"Verses":[{"Id":5108701,"Sentence":"蓬山相望苦。","Rank":0,"PoetryId":null,"Pinyin":"péng shān xiāng wàng kǔ ","Tag":null,"Explanation":null,"English":null,"Sort":0,"Dynasty":"近现代"},{"Id":5108702,"Sentence":"乍奇花初胎，镜心眉舞。","Rank":0,"PoetryId":null,"Pinyin":"zhà jī huā chū tāi ，jìng xīn méi wǔ ","Tag":null,"Explanation":null,"English":null,"Sort":1,"Dynasty":"近现代"},{"Id":5108706,"Sentence":"春到樱花徐步。","Rank":0,"PoetryId":null,"Pinyin":"chūn dào yīng huā xú bù ","Tag":null,"Explanation":null,"English":null,"Sort":5,"Dynasty":"近现代"},{"Id":5108709,"Sentence":"水仙来处。","Rank":0,"PoetryId":null,"Pinyin":"shui xiān lái chǔ ","Tag":null,"Explanation":null,"English":null,"Sort":8,"Dynasty":"近现代"},{"Id":5108703,"Sentence":"小幅唐妆，惹断肠人咏，鬓云松句。","Rank":0,"PoetryId":null,"Pinyin":"xiǎo fú táng zhuāng ，rě duàn cháng rén yǒng ，bìn yún sōng gōu ","Tag":null,"Explanation":null,"English":null,"Sort":2,"Dynasty":"近现代"},{"Id":5108704,"Sentence":"燕舌和音，怎诉与、玳梁吹絮。","Rank":0,"PoetryId":null,"Pinyin":"yān shé hé yīn ，zěn sù yú 、dài liáng chuī xù ","Tag":null,"Explanation":null,"English":null,"Sort":3,"Dynasty":"近现代"},{"Id":5108705,"Sentence":"一种英姿，秋水双蛾，夐无前古。","Rank":0,"PoetryId":null,"Pinyin":"yī chóng yīng zī ，qīu shui shuāng é ，夐mó qián gǔ ","Tag":null,"Explanation":null,"English":null,"Sort":4,"Dynasty":"近现代"},{"Id":5108707,"Sentence":"著小风裙屐，蝶边红路。","Rank":0,"PoetryId":null,"Pinyin":"著xiǎo fēng qún jī ，dié biān gōng lù ","Tag":null,"Explanation":null,"English":null,"Sort":6,"Dynasty":"近现代"},{"Id":5108708,"Sentence":"采药三山，意旧随徐福。","Rank":0,"PoetryId":null,"Pinyin":"cǎi yào sān shān ，yì jìu suǐ xú fú ","Tag":null,"Explanation":null,"English":null,"Sort":7,"Dynasty":"近现代"},{"Id":5108710,"Sentence":"片月烘云，留妙影、非烟非雾。","Rank":0,"PoetryId":null,"Pinyin":"piān yuè hōng yún ，lǐu miào ying 、fēi yān fēi wù ","Tag":null,"Explanation":null,"English":null,"Sort":9,"Dynasty":"近现代"},{"Id":5108711,"Sentence":"更欲移情何地，冰弦暗谱。","Rank":0,"PoetryId":null,"Pinyin":"gēng yù yǐ qǐng hé 地，bīng xián àn pǔ ","Tag":null,"Explanation":null,"English":null,"Sort":10,"Dynasty":"近现代"}]}