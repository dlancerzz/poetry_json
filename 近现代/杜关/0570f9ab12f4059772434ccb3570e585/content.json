{"Id":843770,"Title":"柴扉杂咏九首 其八","Dynasty":"近现代","Author":"杜关","Context":"古人重节义，读书以鍊骨。今之奔竞徒，浑是脂韦肉。崇朝伺军幕，昏暮集华屋。摇尾巳堪怜，附膻尤可忸。言淫即导淫，纵欲为偿欲。问何以媚之，妻女供禦宿。问何以酬之，县令与榷局。一旦蹑高位，洋洋意自足。竭泽渔民财，忍心肆荼毒。岂不侪人类，其如本根蹙。未尝习诗书，安知有耻辱。礼教一何衰，风节不可复。趋附炎炎势，浸以成风俗。举世类如斯，何怪乱相续。谁复挽颓波，而以德基筑。吁嗟老生谈，且效长沙哭。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"0570f9ab12f4059772434ccb3570e585","Step":0,"Verses":[{"Id":4958399,"Sentence":"古人重节义，读书以鍊骨。","Rank":0,"PoetryId":null,"Pinyin":"gǔ rén chóng jiē yǐ ，dòu shū yi jiàn gū ","Tag":null,"Explanation":null,"English":null,"Sort":0,"Dynasty":"近现代"},{"Id":4958400,"Sentence":"今之奔竞徒，浑是脂韦肉。","Rank":0,"PoetryId":null,"Pinyin":"jīn zhī bēn jìng tú ，hún shì zhī wéi ròu ","Tag":null,"Explanation":null,"English":null,"Sort":1,"Dynasty":"近现代"},{"Id":4958401,"Sentence":"崇朝伺军幕，昏暮集华屋。","Rank":0,"PoetryId":null,"Pinyin":"chóng cháo cì jūn mù ，hūn mù jǐ huā wū ","Tag":null,"Explanation":null,"English":null,"Sort":2,"Dynasty":"近现代"},{"Id":4958402,"Sentence":"摇尾巳堪怜，附膻尤可忸。","Rank":0,"PoetryId":null,"Pinyin":"yáo wěi sì kān lián ，fù shān yóu kě niu ","Tag":null,"Explanation":null,"English":null,"Sort":3,"Dynasty":"近现代"},{"Id":4958403,"Sentence":"言淫即导淫，纵欲为偿欲。","Rank":0,"PoetryId":null,"Pinyin":"yán yǐn jǐ dǎo yǐn ，zòng yù wéi cháng yù ","Tag":null,"Explanation":null,"English":null,"Sort":4,"Dynasty":"近现代"},{"Id":4958404,"Sentence":"问何以媚之，妻女供禦宿。","Rank":0,"PoetryId":null,"Pinyin":"wèn hé yi mèi zhī ，qī nǚ gōng yù sù ","Tag":null,"Explanation":null,"English":null,"Sort":5,"Dynasty":"近现代"},{"Id":4958405,"Sentence":"问何以酬之，县令与榷局。","Rank":0,"PoetryId":null,"Pinyin":"wèn hé yi chóu zhī ，xiàn ling yú què jú ","Tag":null,"Explanation":null,"English":null,"Sort":6,"Dynasty":"近现代"},{"Id":4958406,"Sentence":"一旦蹑高位，洋洋意自足。","Rank":0,"PoetryId":null,"Pinyin":"yī dàn niè gāo wèi ，xiáng xiáng yì zì zú ","Tag":null,"Explanation":null,"English":null,"Sort":7,"Dynasty":"近现代"},{"Id":4958407,"Sentence":"竭泽渔民财，忍心肆荼毒。","Rank":0,"PoetryId":null,"Pinyin":"jié zé yú mǐn cái ，rěn xīn sì tú dú ","Tag":null,"Explanation":null,"English":null,"Sort":8,"Dynasty":"近现代"},{"Id":4958408,"Sentence":"岂不侪人类，其如本根蹙。","Rank":0,"PoetryId":null,"Pinyin":"qi bú chái rén lèi ，jī rú běn gēn cù ","Tag":null,"Explanation":null,"English":null,"Sort":9,"Dynasty":"近现代"},{"Id":4958409,"Sentence":"未尝习诗书，安知有耻辱。","Rank":0,"PoetryId":null,"Pinyin":"wèi cháng xǐ shī shū ，ān zhī yǒu chi rǔ ","Tag":null,"Explanation":null,"English":null,"Sort":10,"Dynasty":"近现代"},{"Id":4958410,"Sentence":"礼教一何衰，风节不可复。","Rank":0,"PoetryId":null,"Pinyin":"li jiāo yī hé cuī ，fēng jiē bú kě fù ","Tag":null,"Explanation":null,"English":null,"Sort":11,"Dynasty":"近现代"},{"Id":4958411,"Sentence":"趋附炎炎势，浸以成风俗。","Rank":0,"PoetryId":null,"Pinyin":"qū fù yán yán shì ，jìn yi chéng fēng sú ","Tag":null,"Explanation":null,"English":null,"Sort":12,"Dynasty":"近现代"},{"Id":4958412,"Sentence":"举世类如斯，何怪乱相续。","Rank":0,"PoetryId":null,"Pinyin":"jǔ shì lèi rú sī ，hé guài luàn xiāng xù ","Tag":null,"Explanation":null,"English":null,"Sort":13,"Dynasty":"近现代"},{"Id":4958413,"Sentence":"谁复挽颓波，而以德基筑。","Rank":0,"PoetryId":null,"Pinyin":"shéi fù wǎn tuǐ bō ，ér yi dé jī zhú ","Tag":null,"Explanation":null,"English":null,"Sort":14,"Dynasty":"近现代"},{"Id":4958414,"Sentence":"吁嗟老生谈，且效长沙哭。","Rank":0,"PoetryId":null,"Pinyin":"xū jiē lǎo shēng tán ，jū xiào cháng shā kū ","Tag":null,"Explanation":null,"English":null,"Sort":15,"Dynasty":"近现代"}]}