{"Id":866749,"Title":"国际桂冠诗人陈汉山自台北寓书附来海上诗简内录吾家兄弟佚诗二十多首故人契阔不通音问四十馀年矣喜感交集赋二律以报","Dynasty":"近现代","Author":"周采泉","Context":"一别悠悠阅岁华，头衔持向故人誇。广张越客千丝网，消受卢仝七碗茶。愧我未能成国士，问君何事滞天涯。星移物换前盟在，燕子飞来认旧家。往事如烟记不真，书来彷佛悟前因。疑年应是比肩友，推爱还如同气亲。卅载欣逢通好日，两间难得有心人。休云病榻无生意，失喜秋边一缕春。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"8c9a988cac37451da7dc6ab2309cf086","Step":0,"Verses":[{"Id":4917416,"Sentence":"一别悠悠阅岁华，头衔持向故人誇。","Rank":0,"PoetryId":null,"Pinyin":"yī bié yōu yōu yuè suì huā ，tóu xián chǐ xiàng gù rén kuā ","Tag":null,"Explanation":null,"English":null,"Sort":0,"Dynasty":"近现代"},{"Id":4917417,"Sentence":"广张越客千丝网，消受卢仝七碗茶。","Rank":0,"PoetryId":null,"Pinyin":"ān zhāng yuè kè qiān sī wǎng ，xiāo shòu lú tóng qī wǎn chá ","Tag":null,"Explanation":null,"English":null,"Sort":1,"Dynasty":"近现代"},{"Id":4917418,"Sentence":"愧我未能成国士，问君何事滞天涯。","Rank":0,"PoetryId":null,"Pinyin":"kuì wǒ wèi néng chéng guó shì ，wèn jūn hé shì zhì tiān yá ","Tag":null,"Explanation":null,"English":null,"Sort":2,"Dynasty":"近现代"},{"Id":4917419,"Sentence":"星移物换前盟在，燕子飞来认旧家。","Rank":0,"PoetryId":null,"Pinyin":"xīng yǐ wù huàn qián méng zài ，yān zi fēi lái rèn jìu gū ","Tag":null,"Explanation":null,"English":null,"Sort":3,"Dynasty":"近现代"},{"Id":4917420,"Sentence":"往事如烟记不真，书来彷佛悟前因。","Rank":0,"PoetryId":null,"Pinyin":"wǎng shì rú yān jì bú zhēn ，shū lái fǎng fó wù qián yīn ","Tag":null,"Explanation":null,"English":null,"Sort":4,"Dynasty":"近现代"},{"Id":4917421,"Sentence":"疑年应是比肩友，推爱还如同气亲。","Rank":0,"PoetryId":null,"Pinyin":"yǐ nián yīng shì bi jiān yǒu ，tuī ài hái rú tóng qì qīn ","Tag":null,"Explanation":null,"English":null,"Sort":5,"Dynasty":"近现代"},{"Id":4917422,"Sentence":"卅载欣逢通好日，两间难得有心人。","Rank":0,"PoetryId":null,"Pinyin":"sà zǎi xīn féng tōng hǎo rì ，liǎng jiān nán dé yǒu xīn rén ","Tag":null,"Explanation":null,"English":null,"Sort":6,"Dynasty":"近现代"},{"Id":4917423,"Sentence":"休云病榻无生意，失喜秋边一缕春。","Rank":0,"PoetryId":null,"Pinyin":"xīu yún bìng tà mó shēng yì ，shī xi qīu biān yī lǚ chūn ","Tag":null,"Explanation":null,"English":null,"Sort":7,"Dynasty":"近现代"}]}