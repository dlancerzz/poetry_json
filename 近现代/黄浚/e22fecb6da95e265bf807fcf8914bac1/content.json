{"Id":863891,"Title":"大风雪中登六和塔","Dynasty":"近现代","Author":"黄浚","Context":"凌寒欲为云栖游，仆夫畏风遮道诉。便寻雷峰眷遗迹，栴竹理安翠如故。炮车云起意凛冽，隔岭已闻江声怒。忽惊涌地得孤标，并觉飞花暗江树。天风摧胸雨注面，窣堵嵯峨渴奔赴。崩腾百万玉龙死，野次仓皇皆缟素。涛头乘势排银山，顷刻西兴失寒雾。伟哉化工借吾力，万古濛濛入横顾。平生九能无一似，黾勉登高傥能赋。半天未敢拍阑干，正恐惊风吹断句。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e22fecb6da95e265bf807fcf8914bac1","Step":0,"Verses":[{"Id":5080226,"Sentence":"凌寒欲为云栖游，仆夫畏风遮道诉。","Rank":0,"PoetryId":null,"Pinyin":"līng hán yù wéi yún qī yóu ，pū fū wèi fēng zhē dāo sù ","Tag":null,"Explanation":null,"English":null,"Sort":0,"Dynasty":"近现代"},{"Id":5080227,"Sentence":"便寻雷峰眷遗迹，栴竹理安翠如故。","Rank":0,"PoetryId":null,"Pinyin":"biàn xún léi fēng juàn wèi jì ，zhān zhú li ān cuì rú gù ","Tag":null,"Explanation":null,"English":null,"Sort":1,"Dynasty":"近现代"},{"Id":5080228,"Sentence":"炮车云起意凛冽，隔岭已闻江声怒。","Rank":0,"PoetryId":null,"Pinyin":"bāo chē yún qi yì lin liè ，gé ling yi wén jiāng shēng nù ","Tag":null,"Explanation":null,"English":null,"Sort":2,"Dynasty":"近现代"},{"Id":5080229,"Sentence":"忽惊涌地得孤标，并觉飞花暗江树。","Rank":0,"PoetryId":null,"Pinyin":"hū jīng chōng 地dé gū biāo ，bīng jiào fēi huā àn jiāng shù ","Tag":null,"Explanation":null,"English":null,"Sort":3,"Dynasty":"近现代"},{"Id":5080230,"Sentence":"天风摧胸雨注面，窣堵嵯峨渴奔赴。","Rank":0,"PoetryId":null,"Pinyin":"tiān fēng cuī xiōng yǔ zhù miàn ，sū dǔ cuó é kě bēn fù ","Tag":null,"Explanation":null,"English":null,"Sort":4,"Dynasty":"近现代"},{"Id":5080231,"Sentence":"崩腾百万玉龙死，野次仓皇皆缟素。","Rank":0,"PoetryId":null,"Pinyin":"bēng tēng bǎi mò yù lóng si ，yě cì cāng huáng jiē gǎo sù ","Tag":null,"Explanation":null,"English":null,"Sort":5,"Dynasty":"近现代"},{"Id":5080232,"Sentence":"涛头乘势排银山，顷刻西兴失寒雾。","Rank":0,"PoetryId":null,"Pinyin":"tāo tóu chéng shì pái yǐn shān ，qing kè xī xīng shī hán wù ","Tag":null,"Explanation":null,"English":null,"Sort":6,"Dynasty":"近现代"},{"Id":5080233,"Sentence":"伟哉化工借吾力，万古濛濛入横顾。","Rank":0,"PoetryId":null,"Pinyin":"wěi zāi huā gōng jiè wú lì ，mò gǔ mēng mēng rù héng gù ","Tag":null,"Explanation":null,"English":null,"Sort":7,"Dynasty":"近现代"},{"Id":5080234,"Sentence":"平生九能无一似，黾勉登高傥能赋。","Rank":0,"PoetryId":null,"Pinyin":"pǐng shēng jiu néng mó yī shì ，miǎn miǎn dēng gāo tǎng néng fù ","Tag":null,"Explanation":null,"English":null,"Sort":8,"Dynasty":"近现代"},{"Id":5080235,"Sentence":"半天未敢拍阑干，正恐惊风吹断句。","Rank":0,"PoetryId":null,"Pinyin":"bàn tiān wèi gǎn pāi lán gān ，zhēng kǒng jīng fēng chuī duàn gōu ","Tag":null,"Explanation":null,"English":null,"Sort":9,"Dynasty":"近现代"}]}