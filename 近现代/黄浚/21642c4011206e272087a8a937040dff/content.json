{"Id":864327,"Title":"哭石遗师三首 其二","Dynasty":"近现代","Author":"黄浚","Context":"斜街拜苍颜，夜雨洗修竹。春服吾初成，朱梁共熏沐。卅年此芳尊，毕世味在腹。中间相笃意，悉记笔当秃。老为过江人，还叩鹤市屋。每要车中谈，辄恨驿路促。坏墙见西山，此景谓不复。岂知造化妒，萎哲嗟更速。载醪后无期，临寝馀一哭。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"21642c4011206e272087a8a937040dff","Step":0,"Verses":[{"Id":4897581,"Sentence":"斜街拜苍颜，夜雨洗修竹。","Rank":0,"PoetryId":null,"Pinyin":"xié jiē bài cāng yán ，yè yǔ xi xīu zhú ","Tag":null,"Explanation":null,"English":null,"Sort":0,"Dynasty":"近现代"},{"Id":4897582,"Sentence":"春服吾初成，朱梁共熏沐。","Rank":0,"PoetryId":null,"Pinyin":"chūn fú wú chū chéng ，zhū liáng gōng xūn mù ","Tag":null,"Explanation":null,"English":null,"Sort":1,"Dynasty":"近现代"},{"Id":4897583,"Sentence":"卅年此芳尊，毕世味在腹。","Rank":0,"PoetryId":null,"Pinyin":"sà nián ci fāng zūn ，bì shì wèi zài fù ","Tag":null,"Explanation":null,"English":null,"Sort":2,"Dynasty":"近现代"},{"Id":4897584,"Sentence":"中间相笃意，悉记笔当秃。","Rank":0,"PoetryId":null,"Pinyin":"zhōng jiān xiāng dǔ yì ，xī jì bi dāng tū ","Tag":null,"Explanation":null,"English":null,"Sort":3,"Dynasty":"近现代"},{"Id":4897585,"Sentence":"老为过江人，还叩鹤市屋。","Rank":0,"PoetryId":null,"Pinyin":"lǎo wéi guō jiāng rén ，hái kòu hè shì wū ","Tag":null,"Explanation":null,"English":null,"Sort":4,"Dynasty":"近现代"},{"Id":4897586,"Sentence":"每要车中谈，辄恨驿路促。","Rank":0,"PoetryId":null,"Pinyin":"měi yāo chē zhōng tán ，zhé hèn yì lù cù ","Tag":null,"Explanation":null,"English":null,"Sort":5,"Dynasty":"近现代"},{"Id":4897587,"Sentence":"坏墙见西山，此景谓不复。","Rank":0,"PoetryId":null,"Pinyin":"huài qiáng jiàn xī shān ，ci jing wèi bú fù ","Tag":null,"Explanation":null,"English":null,"Sort":6,"Dynasty":"近现代"},{"Id":4897588,"Sentence":"岂知造化妒，萎哲嗟更速。","Rank":0,"PoetryId":null,"Pinyin":"qi zhī zào huā dù ，wēi zhé jiē gēng sù ","Tag":null,"Explanation":null,"English":null,"Sort":7,"Dynasty":"近现代"},{"Id":4897589,"Sentence":"载醪后无期，临寝馀一哭。","Rank":0,"PoetryId":null,"Pinyin":"zǎi láo hòu mó jī ，lǐn qin yú yī kū ","Tag":null,"Explanation":null,"English":null,"Sort":8,"Dynasty":"近现代"}]}