{"Id":863729,"Title":"沈子培先生挽诗","Dynasty":"近现代","Author":"黄浚","Context":"元长斋壁柳恽句，千古才人皆叹羡。平生词场从诸老，独恨斯人阙谋面。一朝九原遂不复，返视吾诗墨犹绚。知公生天备忠孝，况以须弥磨作砚。人间大师虽零落，剩简冥搜久难倦。所嗟杜韩證分语，造膝无由究动变。宵残斗倾风压屋，恍有傀颜梦中见。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"e887128247a7f0bf8b588369c16f6ca1","Step":0,"Verses":[{"Id":5046003,"Sentence":"元长斋壁柳恽句，千古才人皆叹羡。","Rank":0,"PoetryId":null,"Pinyin":"yuán cháng zhāi bì liu yùn gōu ，qiān gǔ cái rén jiē tàn xiàn ","Tag":null,"Explanation":null,"English":null,"Sort":0,"Dynasty":"近现代"},{"Id":5046004,"Sentence":"平生词场从诸老，独恨斯人阙谋面。","Rank":0,"PoetryId":null,"Pinyin":"pǐng shēng cǐ cháng cóng zhū lǎo ，dú hèn sī rén quē móu miàn ","Tag":null,"Explanation":null,"English":null,"Sort":1,"Dynasty":"近现代"},{"Id":5046005,"Sentence":"一朝九原遂不复，返视吾诗墨犹绚。","Rank":0,"PoetryId":null,"Pinyin":"yī cháo jiu yuán suǐ bú fù ，fǎn shì wú shī mò yóu xuàn ","Tag":null,"Explanation":null,"English":null,"Sort":2,"Dynasty":"近现代"},{"Id":5046006,"Sentence":"知公生天备忠孝，况以须弥磨作砚。","Rank":0,"PoetryId":null,"Pinyin":"zhī gōng shēng tiān bèi zhōng xiào ，kuàng yi xū mǐ mó zuō yàn ","Tag":null,"Explanation":null,"English":null,"Sort":3,"Dynasty":"近现代"},{"Id":5046007,"Sentence":"人间大师虽零落，剩简冥搜久难倦。","Rank":0,"PoetryId":null,"Pinyin":"rén jiān dà shī suī lǐng là ，shèng jiǎn mǐng sōu jiu nán juàn ","Tag":null,"Explanation":null,"English":null,"Sort":4,"Dynasty":"近现代"},{"Id":5046008,"Sentence":"所嗟杜韩證分语，造膝无由究动变。","Rank":0,"PoetryId":null,"Pinyin":"suǒ jiē dù hán zhèng fēn yǔ ，zào xī mó yóu jīu dòng biàn ","Tag":null,"Explanation":null,"English":null,"Sort":5,"Dynasty":"近现代"},{"Id":5046009,"Sentence":"宵残斗倾风压屋，恍有傀颜梦中见。","Rank":0,"PoetryId":null,"Pinyin":"xiāo cán dǒu qīng fēng yā wū ，huǎng yǒu guī yán mèng zhōng jiàn ","Tag":null,"Explanation":null,"English":null,"Sort":6,"Dynasty":"近现代"}]}