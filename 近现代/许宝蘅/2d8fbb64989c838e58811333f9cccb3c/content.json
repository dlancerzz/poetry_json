{"Id":865964,"Title":"书台湾 乙未","Dynasty":"近现代","Author":"许宝蘅","Context":"海中孤岛古无名，二百年来服圣清。侯尉车书通内地，冠裳文物启边城。荷兰退避皇威詟，荆刺删除善气生。太息苍黎安治世，但知耕稼未知兵。南北相持气势侔，将军非为喜戈矛。从无卧榻人容睡，自有机关鬼与谋。十万曾闻输晋粟，三千宁惜返吴舟。姚施俞戚前勋炳，莽莽波涛日夜流。横海伏波自古豪，丹忱耿耿欲鞭鳌。东方未必同张客，南越依然奉汉高。赖有黑旗环鹿耳，已看白骨付鸿毛。书生竟上珠崖策，换得君房史笔褒。函谷泥丸语气粗，只凭一篑障江湖。文章待撰平倭记，妇孺争看战捷图。海内倾依思俎豆，局中辛苦费机枢。何时夜看旄头落，峭壁依然限一隅。","PoertyType":null,"Cipai":"","Status":2,"Rank":0,"Tag":null,"Explanation":null,"First":null,"Guid":"2d8fbb64989c838e58811333f9cccb3c","Step":0,"Verses":[{"Id":5084104,"Sentence":"海中孤岛古无名，二百年来服圣清。","Rank":0,"PoetryId":null,"Pinyin":"hǎi zhōng gū dǎo gǔ mó mǐng ，èr bǎi nián lái fú shèng qīng ","Tag":null,"Explanation":null,"English":null,"Sort":0,"Dynasty":"近现代"},{"Id":5084105,"Sentence":"侯尉车书通内地，冠裳文物启边城。","Rank":0,"PoetryId":null,"Pinyin":"hóu wèi chē shū tōng nèi 地，guān cháng wén wù qi biān chéng ","Tag":null,"Explanation":null,"English":null,"Sort":1,"Dynasty":"近现代"},{"Id":5084107,"Sentence":"太息苍黎安治世，但知耕稼未知兵。","Rank":0,"PoetryId":null,"Pinyin":"tài xī cāng lǐ ān zhì shì ，dàn zhī gēng jià wèi zhī bīng ","Tag":null,"Explanation":null,"English":null,"Sort":3,"Dynasty":"近现代"},{"Id":5084108,"Sentence":"南北相持气势侔，将军非为喜戈矛。","Rank":0,"PoetryId":null,"Pinyin":"nā běi xiāng chǐ qì shì móu ，jiāng jūn fēi wéi xi gē máo ","Tag":null,"Explanation":null,"English":null,"Sort":4,"Dynasty":"近现代"},{"Id":5084109,"Sentence":"从无卧榻人容睡，自有机关鬼与谋。","Rank":0,"PoetryId":null,"Pinyin":"cóng mó wò tà rén róng shuì ，zì yǒu jī guān gui yú móu ","Tag":null,"Explanation":null,"English":null,"Sort":5,"Dynasty":"近现代"},{"Id":5084110,"Sentence":"十万曾闻输晋粟，三千宁惜返吴舟。","Rank":0,"PoetryId":null,"Pinyin":"shǐ mò céng wén shū jìn sù ，sān qiān nǐng xī fǎn wú zhōu ","Tag":null,"Explanation":null,"English":null,"Sort":6,"Dynasty":"近现代"},{"Id":5084111,"Sentence":"姚施俞戚前勋炳，莽莽波涛日夜流。","Rank":0,"PoetryId":null,"Pinyin":"yáo shī shù qī qián xūn bing ，mǎng mǎng bō tāo rì yè lǐu ","Tag":null,"Explanation":null,"English":null,"Sort":7,"Dynasty":"近现代"},{"Id":5084112,"Sentence":"横海伏波自古豪，丹忱耿耿欲鞭鳌。","Rank":0,"PoetryId":null,"Pinyin":"héng hǎi fú bō zì gǔ háo ，dān chén gěng gěng yù biān áo ","Tag":null,"Explanation":null,"English":null,"Sort":8,"Dynasty":"近现代"},{"Id":5084113,"Sentence":"东方未必同张客，南越依然奉汉高。","Rank":0,"PoetryId":null,"Pinyin":"dōng fāng wèi bì tóng zhāng kè ，nā yuè yī rán fèng hàn gāo ","Tag":null,"Explanation":null,"English":null,"Sort":9,"Dynasty":"近现代"},{"Id":5084114,"Sentence":"赖有黑旗环鹿耳，已看白骨付鸿毛。","Rank":0,"PoetryId":null,"Pinyin":"lài yǒu hēi qǐ huán lù ěr ，yi kān bái gū fù hóng máo ","Tag":null,"Explanation":null,"English":null,"Sort":10,"Dynasty":"近现代"},{"Id":5084115,"Sentence":"书生竟上珠崖策，换得君房史笔褒。","Rank":0,"PoetryId":null,"Pinyin":"shū shēng jìng shǎng zhū yá cè ，huàn dé jūn fáng shi bi bāo ","Tag":null,"Explanation":null,"English":null,"Sort":11,"Dynasty":"近现代"},{"Id":5084116,"Sentence":"函谷泥丸语气粗，只凭一篑障江湖。","Rank":0,"PoetryId":null,"Pinyin":"hán gǔ nǐ wán yǔ qì cū ，zhī pǐng yī kuì zhàng jiāng hú ","Tag":null,"Explanation":null,"English":null,"Sort":12,"Dynasty":"近现代"},{"Id":5084117,"Sentence":"文章待撰平倭记，妇孺争看战捷图。","Rank":0,"PoetryId":null,"Pinyin":"wén zhāng dāi zhuàn pǐng wō jì ，fù rú zhēng kān zhàn jié tú ","Tag":null,"Explanation":null,"English":null,"Sort":13,"Dynasty":"近现代"},{"Id":5084118,"Sentence":"海内倾依思俎豆，局中辛苦费机枢。","Rank":0,"PoetryId":null,"Pinyin":"hǎi nèi qīng yī sāi zǔ dòu ，jú zhōng xīn kǔ fèi jī shū ","Tag":null,"Explanation":null,"English":null,"Sort":14,"Dynasty":"近现代"},{"Id":5084119,"Sentence":"何时夜看旄头落，峭壁依然限一隅。","Rank":0,"PoetryId":null,"Pinyin":"hé shǐ yè kān máo tóu là ，qiào bì yī rán xiàn yī yú ","Tag":null,"Explanation":null,"English":null,"Sort":15,"Dynasty":"近现代"},{"Id":5084106,"Sentence":"荷兰退避皇威詟，荆刺删除善气生。","Rank":0,"PoetryId":null,"Pinyin":"hé lán tuì bì huáng wēi zhé ，jīng cī shān chú shàn qì shēng ","Tag":null,"Explanation":null,"English":null,"Sort":2,"Dynasty":"近现代"}]}