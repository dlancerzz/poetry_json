{"Id":81926,"Title":"长发","Dynasty":"先秦","Author":"诗经","Context":"浚哲维商，长发其祥。洪水芒芒，禹敷下土方。外大国是疆，幅陨既长。有娀方将，帝立子生商。玄王桓拨，受小国是达，受大国是达。率履不越，遂视既发。相土烈烈，海外有截。帝命不违，至于汤齐。汤降不迟，圣敬日跻。昭假迟迟，上帝是祗。帝命式于九围。受小球大球，为下国缀旒。何天之休，不竞不絿，不刚不柔。敷政优优，百禄是遒。受小共大共，为下国骏厖。何天之龙，敷奏其勇，不震不动，不戁不竦。百禄是总。武王载旆，有虔秉钺，如火烈烈，则莫我敢曷。苞有三蘖，莫遂莫达。九有有截，韦顾既伐，昆吾夏桀。昔在中叶，有震且业。允也天子，降予卿士。实维阿衡，实左右商王。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5361446931a001f1a5032caf92a75c9e","Step":0,"Verses":[{"Id":9646205,"Sentence":"浚哲维商，长发其祥。","Rank":0,"PoetryId":null,"Pinyin":"jùn zhé wéi shāng ，cháng fā jī xiáng ","Tag":null,"Explanation":null,"English":null,"Sort":0,"Dynasty":"先秦"},{"Id":9646206,"Sentence":"洪水芒芒，禹敷下土方。","Rank":0,"PoetryId":null,"Pinyin":"hóng shui máng máng ，yǔ fū xià tǔ fāng ","Tag":null,"Explanation":null,"English":null,"Sort":1,"Dynasty":"先秦"},{"Id":9646207,"Sentence":"外大国是疆，幅陨既长。","Rank":0,"PoetryId":null,"Pinyin":"wài dà guó shì jiāng ，fú yǔn jì cháng ","Tag":null,"Explanation":null,"English":null,"Sort":2,"Dynasty":"先秦"},{"Id":9646208,"Sentence":"有娀方将，帝立子生商。","Rank":0,"PoetryId":null,"Pinyin":"yǒu sōng fāng jiāng ，dì lì zi shēng shāng ","Tag":null,"Explanation":null,"English":null,"Sort":3,"Dynasty":"先秦"},{"Id":9646209,"Sentence":"玄王桓拨，受小国是达，受大国是达。","Rank":0,"PoetryId":null,"Pinyin":"xuán wáng huán bō ，shòu xiǎo guó shì dá ，shòu dà guó shì dá ","Tag":null,"Explanation":null,"English":null,"Sort":4,"Dynasty":"先秦"},{"Id":9646210,"Sentence":"率履不越，遂视既发。","Rank":0,"PoetryId":null,"Pinyin":"lǜ lǚ bú yuè ，suǐ shì jì fā ","Tag":null,"Explanation":null,"English":null,"Sort":5,"Dynasty":"先秦"},{"Id":9646211,"Sentence":"相土烈烈，海外有截。","Rank":0,"PoetryId":null,"Pinyin":"xiāng tǔ liè liè ，hǎi wài yǒu jié ","Tag":null,"Explanation":null,"English":null,"Sort":6,"Dynasty":"先秦"},{"Id":9646212,"Sentence":"帝命不违，至于汤齐。","Rank":0,"PoetryId":null,"Pinyin":"dì mìng bú wéi ，zhì yú shāng jì ","Tag":null,"Explanation":null,"English":null,"Sort":7,"Dynasty":"先秦"},{"Id":9646213,"Sentence":"汤降不迟，圣敬日跻。","Rank":0,"PoetryId":null,"Pinyin":"shāng jiàng bú chǐ ，shèng jìng rì jī ","Tag":null,"Explanation":null,"English":null,"Sort":8,"Dynasty":"先秦"},{"Id":9646214,"Sentence":"昭假迟迟，上帝是祗。","Rank":0,"PoetryId":null,"Pinyin":"zhāo jiǎ chǐ chǐ ，shǎng dì shì zhī ","Tag":null,"Explanation":null,"English":null,"Sort":9,"Dynasty":"先秦"},{"Id":9646215,"Sentence":"帝命式于九围。","Rank":0,"PoetryId":null,"Pinyin":"dì mìng shì yú jiu wéi ","Tag":null,"Explanation":null,"English":null,"Sort":10,"Dynasty":"先秦"},{"Id":9646216,"Sentence":"受小球大球，为下国缀旒。","Rank":0,"PoetryId":null,"Pinyin":"shòu xiǎo qǐu dà qǐu ，wéi xià guó chuò lǐu ","Tag":null,"Explanation":null,"English":null,"Sort":11,"Dynasty":"先秦"},{"Id":9646217,"Sentence":"何天之休，不竞不絿，不刚不柔。","Rank":0,"PoetryId":null,"Pinyin":"hé tiān zhī xīu ，bú jìng bú qǐu ，bú gāng bú róu ","Tag":null,"Explanation":null,"English":null,"Sort":12,"Dynasty":"先秦"},{"Id":9646218,"Sentence":"敷政优优，百禄是遒。","Rank":0,"PoetryId":null,"Pinyin":"fū zhèng yōu yōu ，bǎi lù shì qǐu ","Tag":null,"Explanation":null,"English":null,"Sort":13,"Dynasty":"先秦"},{"Id":9646219,"Sentence":"受小共大共，为下国骏厖。","Rank":0,"PoetryId":null,"Pinyin":"shòu xiǎo gōng dà gōng ，wéi xià guó jùn máng ","Tag":null,"Explanation":null,"English":null,"Sort":14,"Dynasty":"先秦"},{"Id":9646220,"Sentence":"何天之龙，敷奏其勇，不震不动，不戁不竦。","Rank":0,"PoetryId":null,"Pinyin":"hé tiān zhī lóng ，fū zòu jī yǒng ，bú zhèn bú dòng ，bú nǎn bú sǒng ","Tag":null,"Explanation":null,"English":null,"Sort":15,"Dynasty":"先秦"},{"Id":9646221,"Sentence":"百禄是总。","Rank":0,"PoetryId":null,"Pinyin":"bǎi lù shì zǒng ","Tag":null,"Explanation":null,"English":null,"Sort":16,"Dynasty":"先秦"},{"Id":9646222,"Sentence":"武王载旆，有虔秉钺，如火烈烈，则莫我敢曷。","Rank":0,"PoetryId":null,"Pinyin":"wǔ wáng zǎi pèi ，yǒu qián bing yuè ，rú huǒ liè liè ，zé mò wǒ gǎn hé ","Tag":null,"Explanation":null,"English":null,"Sort":17,"Dynasty":"先秦"},{"Id":9646223,"Sentence":"苞有三蘖，莫遂莫达。","Rank":0,"PoetryId":null,"Pinyin":"bāo yǒu sān niè ，mò suǐ mò dá ","Tag":null,"Explanation":null,"English":null,"Sort":18,"Dynasty":"先秦"},{"Id":9646224,"Sentence":"九有有截，韦顾既伐，昆吾夏桀。","Rank":0,"PoetryId":null,"Pinyin":"jiu yǒu yǒu jié ，wéi gù jì fá ，kūn wú xià jié ","Tag":null,"Explanation":null,"English":null,"Sort":19,"Dynasty":"先秦"},{"Id":9646225,"Sentence":"昔在中叶，有震且业。","Rank":0,"PoetryId":null,"Pinyin":"xī zài zhōng xié ，yǒu zhèn jū yè ","Tag":null,"Explanation":null,"English":null,"Sort":20,"Dynasty":"先秦"},{"Id":9646226,"Sentence":"允也天子，降予卿士。","Rank":0,"PoetryId":null,"Pinyin":"yǔn yě tiān zi ，jiàng yú qīng shì ","Tag":null,"Explanation":null,"English":null,"Sort":21,"Dynasty":"先秦"},{"Id":9646227,"Sentence":"实维阿衡，实左右商王。","Rank":0,"PoetryId":null,"Pinyin":"shǐ wéi ā héng ，shǐ zuǒ yòu shāng wáng ","Tag":null,"Explanation":null,"English":null,"Sort":22,"Dynasty":"先秦"}]}