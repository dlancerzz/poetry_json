{"Id":692801,"Title":"史记三十六首 《高帝纪》","Dynasty":"明","Author":"郑学醇","Context":"亲提三尺抚山河，汉帝归来猛气多。何事不禁游子恨，酒酣犹倚大风歌。文帝当年惠爱深，绨袍恭俭本真心。露台亦是观氛祲，犹为穷民惜百金。梁王旧苑宋城东，万乘旌旗比汉宫。宾客豪华终寂寞，平台脩竹但秋风。馆娃宫毁月轮欹，歌舞偏令霸业亏。纵使图存留一旅，甬东无地著西施。嬴秦世德自飞兼，八百岐周地总兼。直以富强成帝业，岂知豪杰在闾阎。三晋当年各拜侯，王纲纽解竟难收。山东连师凭谁在，容易强秦并二周。芒砀山前气结龙，干戈天地各争雄。尽收人杰摧强楚，倡义谁知是董公。清宵月晕几重围，参毕微茫澹曙晖。十万健儿齐彀弩，平城初拥翠华归。殿上欢呼击柱时，叔孙初起汉朝仪。周官典礼应犹在，绵蕞何须野外为。天马遥从异域归，乐歌宣奏汉廷威。当时中尉披忠谠，何事平津动杀机。汉帝雍郊五畤祠，夜通权火树灵旗。祥麟宝鼎皆符瑞，万岁君王正受釐。河水潺湲瓠子通，宣房堤上作新宫。千秋梁楚皆平土，长忆玄圭锡禹功。三亭南逐使车尘，客子西来却柄秦。世上莫论恩怨事，绨袍应念旧交贫。翩翩公子赵平原，漫有三千客在门。上党未归秦将出，长平何限国殇魂。献璧相如亦壮哉，秦廷相顾重裴徊。渑池莫问谁强弱，羸得君王击缶来。力破齐城七十馀，乐生才略好谁如。功名自昔难终始，去国彷徨只报书。欲劫强秦事已难，可怜骈死为燕丹。美人玉腕将军首，恨满西风易水寒。结好宁论百镒金，此生然诺为谁深。濮阳仗剑酬知己，不负穷交一片心。呜咽歌中薤露晞，田横宾客世间稀。可怜王蠋捐生日，七十馀城只布衣。枫树潇潇汩水深，宗臣眷顾意何深。强秦反覆重诒楚，谋国何人竭寸心。日落烟生楚水昏，不堪南望独销魂。长沙召去游梁苑，宣室空劳赐对恩。辽阳东望尽临洮，万里风烟戌垒高。城窟未堙秦祚改，不知亭幛为谁劳。故国恩深五世馀，强秦回首已丘墟。东风阳武惊尘起，犹似韩椎击副车。丛祠篝火作狐鸣，垄卒凭妖亦树兵。百二山河终瓦解，不须闾左戍长城。慷慨休论百战功，楚歌声散阵云空。英雄失势谁相恋，惟有虞姬在帐中。落魄高阳旧酒徒，一冠仄注笑谈粗。匆匆早据陈留粟，曾见良平此画无。平齐覆赵挠强楚，世上功高责报难。淮水潇潇秋日莫，王孙应忆钓鱼竿。厚重何须少绛侯，世勋原自足安刘。淮阳宾客今犹在，小为将军决胜筹。羽书朝奏未央宫，大将兵屯细柳东。阃外不闻天子诏，六飞先驻壁门中。汉主推心御远夷，赵佗垂老拜恩时。岂知一介重来使，全胜戈船十万师。徼外西夷入版图，使君拥传过成都。长江可恨流如锦，不洗临邛旧酒垆。射猎归来夜已迟，霸陵亭尉醉呵时。将军莫恨封侯事，何限人间是数奇。非关长孺恋中郎，补阙真心老更长。禁闼未容趋狗马，十年官阁卧淮阳。张骞西使大宛通，苜蓿葡萄满汉宫。多少征人归不得，论恩先赏贰师功。汉家初筑受降城，塞外烽烟入望平。胡虏已归屯戍减，陇头秋月向人明。风沙夜击武刚军，雪压弓刀几尺馀。晓上阗颜山上望，不知何路逐单于。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b891c66555a0b34d17643938e4d9ffba","Step":0,"Verses":[{"Id":6233277,"Sentence":"亲提三尺抚山河，汉帝归来猛气多。","Rank":0,"PoetryId":null,"Pinyin":"qīn dī sān chě fǔ shān hé ，hàn dì guī lái měng qì duō ","Tag":null,"Explanation":null,"English":null,"Sort":0,"Dynasty":"明"},{"Id":6233278,"Sentence":"何事不禁游子恨，酒酣犹倚大风歌。","Rank":0,"PoetryId":null,"Pinyin":"hé shì bú jīn yóu zi hèn ，jiu hān yóu yi dà fēng gē ","Tag":null,"Explanation":null,"English":null,"Sort":1,"Dynasty":"明"},{"Id":6233279,"Sentence":"文帝当年惠爱深，绨袍恭俭本真心。","Rank":0,"PoetryId":null,"Pinyin":"wén dì dāng nián huì ài shēn ，tǐ páo gōng jiǎn běn zhēn xīn ","Tag":null,"Explanation":null,"English":null,"Sort":2,"Dynasty":"明"},{"Id":6233280,"Sentence":"露台亦是观氛祲，犹为穷民惜百金。","Rank":0,"PoetryId":null,"Pinyin":"lòu tāi yì shì guān fēn jìn ，yóu wéi qióng mǐn xī bǎi jīn ","Tag":null,"Explanation":null,"English":null,"Sort":3,"Dynasty":"明"},{"Id":6233281,"Sentence":"梁王旧苑宋城东，万乘旌旗比汉宫。","Rank":0,"PoetryId":null,"Pinyin":"liáng wáng jìu yuàn sòng chéng dōng ，mò chéng jīng qǐ bi hàn gōng ","Tag":null,"Explanation":null,"English":null,"Sort":4,"Dynasty":"明"},{"Id":6233282,"Sentence":"宾客豪华终寂寞，平台脩竹但秋风。","Rank":0,"PoetryId":null,"Pinyin":"bīn kè háo huā zhōng jì mò ，pǐng tāi xiāo zhú dàn qīu fēng ","Tag":null,"Explanation":null,"English":null,"Sort":5,"Dynasty":"明"},{"Id":6233283,"Sentence":"馆娃宫毁月轮欹，歌舞偏令霸业亏。","Rank":0,"PoetryId":null,"Pinyin":"guǎn wá gōng hui yuè lún jī ，gē wǔ piān ling bà yè kuī ","Tag":null,"Explanation":null,"English":null,"Sort":6,"Dynasty":"明"},{"Id":6233284,"Sentence":"纵使图存留一旅，甬东无地著西施。","Rank":0,"PoetryId":null,"Pinyin":"zòng shi tú cún lǐu yī lǚ ，yǒng dōng mó 地著xī shī ","Tag":null,"Explanation":null,"English":null,"Sort":7,"Dynasty":"明"},{"Id":6233285,"Sentence":"嬴秦世德自飞兼，八百岐周地总兼。","Rank":0,"PoetryId":null,"Pinyin":"yǐng qǐn shì dé zì fēi jiān ，bā bǎi qǐ zhōu 地zǒng jiān ","Tag":null,"Explanation":null,"English":null,"Sort":8,"Dynasty":"明"},{"Id":6233286,"Sentence":"直以富强成帝业，岂知豪杰在闾阎。","Rank":0,"PoetryId":null,"Pinyin":"zhǐ yi fù jiàng chéng dì yè ，qi zhī háo jié zài lǘ yán ","Tag":null,"Explanation":null,"English":null,"Sort":9,"Dynasty":"明"},{"Id":6233287,"Sentence":"三晋当年各拜侯，王纲纽解竟难收。","Rank":0,"PoetryId":null,"Pinyin":"sān jìn dāng nián gě bài hóu ，wáng gāng niu jiě jìng nán shōu ","Tag":null,"Explanation":null,"English":null,"Sort":10,"Dynasty":"明"},{"Id":6233288,"Sentence":"山东连师凭谁在，容易强秦并二周。","Rank":0,"PoetryId":null,"Pinyin":"shān dōng lián shī pǐng shéi zài ，róng yì jiàng qǐn bīng èr zhōu ","Tag":null,"Explanation":null,"English":null,"Sort":11,"Dynasty":"明"},{"Id":6233289,"Sentence":"芒砀山前气结龙，干戈天地各争雄。","Rank":0,"PoetryId":null,"Pinyin":"máng dàng shān qián qì jiē lóng ，gān gē tiān 地gě zhēng xióng ","Tag":null,"Explanation":null,"English":null,"Sort":12,"Dynasty":"明"},{"Id":6233290,"Sentence":"尽收人杰摧强楚，倡义谁知是董公。","Rank":0,"PoetryId":null,"Pinyin":"jin shōu rén jié cuī jiàng chǔ ，chàng yǐ shéi zhī shì dǒng gōng ","Tag":null,"Explanation":null,"English":null,"Sort":13,"Dynasty":"明"},{"Id":6233291,"Sentence":"清宵月晕几重围，参毕微茫澹曙晖。","Rank":0,"PoetryId":null,"Pinyin":"qīng xiāo yuè yūn jī chóng wéi ，cān bì wēi māng dàn shǔ huī ","Tag":null,"Explanation":null,"English":null,"Sort":14,"Dynasty":"明"},{"Id":6233292,"Sentence":"十万健儿齐彀弩，平城初拥翠华归。","Rank":0,"PoetryId":null,"Pinyin":"shǐ mò jiàn ér jì gòu nǔ ，pǐng chéng chū yōng cuì huā guī ","Tag":null,"Explanation":null,"English":null,"Sort":15,"Dynasty":"明"},{"Id":6233293,"Sentence":"殿上欢呼击柱时，叔孙初起汉朝仪。","Rank":0,"PoetryId":null,"Pinyin":"diàn shǎng huān hū jī zhù shǐ ，shū sūn chū qi hàn cháo yǐ ","Tag":null,"Explanation":null,"English":null,"Sort":16,"Dynasty":"明"},{"Id":6233294,"Sentence":"周官典礼应犹在，绵蕞何须野外为。","Rank":0,"PoetryId":null,"Pinyin":"zhōu guān diǎn li yīng yóu zài ，mián zuì hé xū yě wài wéi ","Tag":null,"Explanation":null,"English":null,"Sort":17,"Dynasty":"明"},{"Id":6233295,"Sentence":"天马遥从异域归，乐歌宣奏汉廷威。","Rank":0,"PoetryId":null,"Pinyin":"tiān mǎ yáo cóng yì yù guī ，lè gē xuān zòu hàn tǐng wēi ","Tag":null,"Explanation":null,"English":null,"Sort":18,"Dynasty":"明"},{"Id":6233296,"Sentence":"当时中尉披忠谠，何事平津动杀机。","Rank":0,"PoetryId":null,"Pinyin":"dāng shǐ zhōng wèi pī zhōng dǎng ，hé shì pǐng jīn dòng shā jī ","Tag":null,"Explanation":null,"English":null,"Sort":19,"Dynasty":"明"},{"Id":6233297,"Sentence":"汉帝雍郊五畤祠，夜通权火树灵旗。","Rank":0,"PoetryId":null,"Pinyin":"hàn dì yōng jiāo wǔ chóu cǐ ，yè tōng quán huǒ shù lǐng qǐ ","Tag":null,"Explanation":null,"English":null,"Sort":20,"Dynasty":"明"},{"Id":6233298,"Sentence":"祥麟宝鼎皆符瑞，万岁君王正受釐。","Rank":0,"PoetryId":null,"Pinyin":"xiáng lǐn bǎo ding jiē fú ruì ，mò suì jūn wáng zhēng shòu lǐ ","Tag":null,"Explanation":null,"English":null,"Sort":21,"Dynasty":"明"},{"Id":6233299,"Sentence":"河水潺湲瓠子通，宣房堤上作新宫。","Rank":0,"PoetryId":null,"Pinyin":"hé shui chán yuán hù zi tōng ，xuān fáng dī shǎng zuō xīn gōng ","Tag":null,"Explanation":null,"English":null,"Sort":22,"Dynasty":"明"},{"Id":6233300,"Sentence":"千秋梁楚皆平土，长忆玄圭锡禹功。","Rank":0,"PoetryId":null,"Pinyin":"qiān qīu liáng chǔ jiē pǐng tǔ ，cháng yì xuán guī xī yǔ gōng ","Tag":null,"Explanation":null,"English":null,"Sort":23,"Dynasty":"明"},{"Id":6233301,"Sentence":"三亭南逐使车尘，客子西来却柄秦。","Rank":0,"PoetryId":null,"Pinyin":"sān tǐng nā zhú shi chē chén ，kè zi xī lái què bing qǐn ","Tag":null,"Explanation":null,"English":null,"Sort":24,"Dynasty":"明"},{"Id":6233302,"Sentence":"世上莫论恩怨事，绨袍应念旧交贫。","Rank":0,"PoetryId":null,"Pinyin":"shì shǎng mò lún ēn yuàn shì ，tǐ páo yīng niàn jìu jiāo pǐn ","Tag":null,"Explanation":null,"English":null,"Sort":25,"Dynasty":"明"},{"Id":6233303,"Sentence":"翩翩公子赵平原，漫有三千客在门。","Rank":0,"PoetryId":null,"Pinyin":"piān piān gōng zi zhào pǐng yuán ，màn yǒu sān qiān kè zài mén ","Tag":null,"Explanation":null,"English":null,"Sort":26,"Dynasty":"明"},{"Id":6233304,"Sentence":"上党未归秦将出，长平何限国殇魂。","Rank":0,"PoetryId":null,"Pinyin":"shǎng dǎng wèi guī qǐn jiāng chū ，cháng pǐng hé xiàn guó shāng hún ","Tag":null,"Explanation":null,"English":null,"Sort":27,"Dynasty":"明"},{"Id":6233305,"Sentence":"献璧相如亦壮哉，秦廷相顾重裴徊。","Rank":0,"PoetryId":null,"Pinyin":"suō bì xiāng rú yì zhuàng zāi ，qǐn tǐng xiāng gù chóng péi huái ","Tag":null,"Explanation":null,"English":null,"Sort":28,"Dynasty":"明"},{"Id":6233306,"Sentence":"渑池莫问谁强弱，羸得君王击缶来。","Rank":0,"PoetryId":null,"Pinyin":"miǎn chǐ mò wèn shéi jiàng ruò ，léi dé jūn wáng jī fǒu lái ","Tag":null,"Explanation":null,"English":null,"Sort":29,"Dynasty":"明"},{"Id":6233307,"Sentence":"力破齐城七十馀，乐生才略好谁如。","Rank":0,"PoetryId":null,"Pinyin":"lì pò jì chéng qī shǐ yú ，lè shēng cái lvè hǎo shéi rú ","Tag":null,"Explanation":null,"English":null,"Sort":30,"Dynasty":"明"},{"Id":6233308,"Sentence":"功名自昔难终始，去国彷徨只报书。","Rank":0,"PoetryId":null,"Pinyin":"gōng mǐng zì xī nán zhōng shi ，qù guó fǎng huáng zhī bào shū ","Tag":null,"Explanation":null,"English":null,"Sort":31,"Dynasty":"明"},{"Id":6233309,"Sentence":"欲劫强秦事已难，可怜骈死为燕丹。","Rank":0,"PoetryId":null,"Pinyin":"yù jié jiàng qǐn shì yi nán ，kě lián pián si wéi yān dān ","Tag":null,"Explanation":null,"English":null,"Sort":32,"Dynasty":"明"},{"Id":6233310,"Sentence":"美人玉腕将军首，恨满西风易水寒。","Rank":0,"PoetryId":null,"Pinyin":"měi rén yù wàn jiāng jūn shǒu ，hèn mǎn xī fēng yì shui hán ","Tag":null,"Explanation":null,"English":null,"Sort":33,"Dynasty":"明"},{"Id":6233311,"Sentence":"结好宁论百镒金，此生然诺为谁深。","Rank":0,"PoetryId":null,"Pinyin":"jiē hǎo nǐng lún bǎi yì jīn ，ci shēng rán nuò wéi shéi shēn ","Tag":null,"Explanation":null,"English":null,"Sort":34,"Dynasty":"明"},{"Id":6233312,"Sentence":"濮阳仗剑酬知己，不负穷交一片心。","Rank":0,"PoetryId":null,"Pinyin":"pú yáng zhàng jiàn chóu zhī ji ，bú fù qióng jiāo yī piān xīn ","Tag":null,"Explanation":null,"English":null,"Sort":35,"Dynasty":"明"},{"Id":6233313,"Sentence":"呜咽歌中薤露晞，田横宾客世间稀。","Rank":0,"PoetryId":null,"Pinyin":"wū yān gē zhōng xiè lòu xī ，tián héng bīn kè shì jiān xī ","Tag":null,"Explanation":null,"English":null,"Sort":36,"Dynasty":"明"},{"Id":6233314,"Sentence":"可怜王蠋捐生日，七十馀城只布衣。","Rank":0,"PoetryId":null,"Pinyin":"kě lián wáng shú juān shēng rì ，qī shǐ yú chéng zhī bù yī ","Tag":null,"Explanation":null,"English":null,"Sort":37,"Dynasty":"明"},{"Id":6233315,"Sentence":"枫树潇潇汩水深，宗臣眷顾意何深。","Rank":0,"PoetryId":null,"Pinyin":"fēng shù xiāo xiāo gǔ shui shēn ，zōng chén juàn gù yì hé shēn ","Tag":null,"Explanation":null,"English":null,"Sort":38,"Dynasty":"明"},{"Id":6233316,"Sentence":"强秦反覆重诒楚，谋国何人竭寸心。","Rank":0,"PoetryId":null,"Pinyin":"jiàng qǐn fǎn fù chóng dài chǔ ，móu guó hé rén jié cùn xīn ","Tag":null,"Explanation":null,"English":null,"Sort":39,"Dynasty":"明"},{"Id":6233317,"Sentence":"日落烟生楚水昏，不堪南望独销魂。","Rank":0,"PoetryId":null,"Pinyin":"rì là yān shēng chǔ shui hūn ，bú kān nā wàng dú xiāo hún ","Tag":null,"Explanation":null,"English":null,"Sort":40,"Dynasty":"明"},{"Id":6233318,"Sentence":"长沙召去游梁苑，宣室空劳赐对恩。","Rank":0,"PoetryId":null,"Pinyin":"cháng shā shào qù yóu liáng yuàn ，xuān shì kōng láo cì duì ēn ","Tag":null,"Explanation":null,"English":null,"Sort":41,"Dynasty":"明"},{"Id":6233319,"Sentence":"辽阳东望尽临洮，万里风烟戌垒高。","Rank":0,"PoetryId":null,"Pinyin":"liáo yáng dōng wàng jin lǐn táo ，mò li fēng yān 戌lěi gāo ","Tag":null,"Explanation":null,"English":null,"Sort":42,"Dynasty":"明"},{"Id":6233320,"Sentence":"城窟未堙秦祚改，不知亭幛为谁劳。","Rank":0,"PoetryId":null,"Pinyin":"chéng kū wèi yīn qǐn zuò gǎi ，bú zhī tǐng zhàng wéi shéi láo ","Tag":null,"Explanation":null,"English":null,"Sort":43,"Dynasty":"明"},{"Id":6233321,"Sentence":"故国恩深五世馀，强秦回首已丘墟。","Rank":0,"PoetryId":null,"Pinyin":"gù guó ēn shēn wǔ shì yú ，jiàng qǐn huǐ shǒu yi qīu xū ","Tag":null,"Explanation":null,"English":null,"Sort":44,"Dynasty":"明"},{"Id":6233322,"Sentence":"东风阳武惊尘起，犹似韩椎击副车。","Rank":0,"PoetryId":null,"Pinyin":"dōng fēng yáng wǔ jīng chén qi ，yóu shì hán chuǐ jī fù chē ","Tag":null,"Explanation":null,"English":null,"Sort":45,"Dynasty":"明"},{"Id":6233323,"Sentence":"丛祠篝火作狐鸣，垄卒凭妖亦树兵。","Rank":0,"PoetryId":null,"Pinyin":"cóng cǐ gōu huǒ zuō hú mǐng ，lǒng cù pǐng yāo yì shù bīng ","Tag":null,"Explanation":null,"English":null,"Sort":46,"Dynasty":"明"},{"Id":6233324,"Sentence":"百二山河终瓦解，不须闾左戍长城。","Rank":0,"PoetryId":null,"Pinyin":"bǎi èr shān hé zhōng wǎ jiě ，bú xū lǘ zuǒ shù cháng chéng ","Tag":null,"Explanation":null,"English":null,"Sort":47,"Dynasty":"明"},{"Id":6233325,"Sentence":"慷慨休论百战功，楚歌声散阵云空。","Rank":0,"PoetryId":null,"Pinyin":"kāng kǎi xīu lún bǎi zhàn gōng ，chǔ gē shēng sǎn zhèn yún kōng ","Tag":null,"Explanation":null,"English":null,"Sort":48,"Dynasty":"明"},{"Id":6233326,"Sentence":"英雄失势谁相恋，惟有虞姬在帐中。","Rank":0,"PoetryId":null,"Pinyin":"yīng xióng shī shì shéi xiāng liàn ，wéi yǒu yú jī zài zhàng zhōng ","Tag":null,"Explanation":null,"English":null,"Sort":49,"Dynasty":"明"},{"Id":6233327,"Sentence":"落魄高阳旧酒徒，一冠仄注笑谈粗。","Rank":0,"PoetryId":null,"Pinyin":"là bó gāo yáng jìu jiu tú ，yī guān zè zhù xiào tán cū ","Tag":null,"Explanation":null,"English":null,"Sort":50,"Dynasty":"明"},{"Id":6233328,"Sentence":"匆匆早据陈留粟，曾见良平此画无。","Rank":0,"PoetryId":null,"Pinyin":"cōng cōng zǎo jū chén lǐu sù ，céng jiàn liáng pǐng ci huà mó ","Tag":null,"Explanation":null,"English":null,"Sort":51,"Dynasty":"明"},{"Id":6233329,"Sentence":"平齐覆赵挠强楚，世上功高责报难。","Rank":0,"PoetryId":null,"Pinyin":"pǐng jì fù zhào náo jiàng chǔ ，shì shǎng gōng gāo zé bào nán ","Tag":null,"Explanation":null,"English":null,"Sort":52,"Dynasty":"明"},{"Id":6233330,"Sentence":"淮水潇潇秋日莫，王孙应忆钓鱼竿。","Rank":0,"PoetryId":null,"Pinyin":"huái shui xiāo xiāo qīu rì mò ，wáng sūn yīng yì diào yú gān ","Tag":null,"Explanation":null,"English":null,"Sort":53,"Dynasty":"明"},{"Id":6233331,"Sentence":"厚重何须少绛侯，世勋原自足安刘。","Rank":0,"PoetryId":null,"Pinyin":"hòu chóng hé xū shǎo jiàng hóu ，shì xūn yuán zì zú ān lǐu ","Tag":null,"Explanation":null,"English":null,"Sort":54,"Dynasty":"明"},{"Id":6233332,"Sentence":"淮阳宾客今犹在，小为将军决胜筹。","Rank":0,"PoetryId":null,"Pinyin":"huái yáng bīn kè jīn yóu zài ，xiǎo wéi jiāng jūn jué shēng chóu ","Tag":null,"Explanation":null,"English":null,"Sort":55,"Dynasty":"明"},{"Id":6233333,"Sentence":"羽书朝奏未央宫，大将兵屯细柳东。","Rank":0,"PoetryId":null,"Pinyin":"yǔ shū cháo zòu wèi yāng gōng ，dà jiāng bīng tún xì liu dōng ","Tag":null,"Explanation":null,"English":null,"Sort":56,"Dynasty":"明"},{"Id":6233334,"Sentence":"阃外不闻天子诏，六飞先驻壁门中。","Rank":0,"PoetryId":null,"Pinyin":"kǔn wài bú wén tiān zi zhào ，lìu fēi xiān zhù bì mén zhōng ","Tag":null,"Explanation":null,"English":null,"Sort":57,"Dynasty":"明"},{"Id":6233335,"Sentence":"汉主推心御远夷，赵佗垂老拜恩时。","Rank":0,"PoetryId":null,"Pinyin":"hàn zhǔ tuī xīn yù yuǎn yǐ ，zhào tuó chuǐ lǎo bài ēn shǐ ","Tag":null,"Explanation":null,"English":null,"Sort":58,"Dynasty":"明"},{"Id":6233336,"Sentence":"岂知一介重来使，全胜戈船十万师。","Rank":0,"PoetryId":null,"Pinyin":"qi zhī yī jiè chóng lái shi ，quán shēng gē chuán shǐ mò shī ","Tag":null,"Explanation":null,"English":null,"Sort":59,"Dynasty":"明"},{"Id":6233337,"Sentence":"徼外西夷入版图，使君拥传过成都。","Rank":0,"PoetryId":null,"Pinyin":"jiǎo wài xī yǐ rù bǎn tú ，shi jūn yōng chuán guō chéng dōu ","Tag":null,"Explanation":null,"English":null,"Sort":60,"Dynasty":"明"},{"Id":6233338,"Sentence":"长江可恨流如锦，不洗临邛旧酒垆。","Rank":0,"PoetryId":null,"Pinyin":"cháng jiāng kě hèn lǐu rú jin ，bú xi lǐn qióng jìu jiu lú ","Tag":null,"Explanation":null,"English":null,"Sort":61,"Dynasty":"明"},{"Id":6233339,"Sentence":"射猎归来夜已迟，霸陵亭尉醉呵时。","Rank":0,"PoetryId":null,"Pinyin":"shè liè guī lái yè yi chǐ ，bà lǐng tǐng wèi zuì ā shǐ ","Tag":null,"Explanation":null,"English":null,"Sort":62,"Dynasty":"明"},{"Id":6233340,"Sentence":"将军莫恨封侯事，何限人间是数奇。","Rank":0,"PoetryId":null,"Pinyin":"jiāng jūn mò hèn fēng hóu shì ，hé xiàn rén jiān shì shǔ jī ","Tag":null,"Explanation":null,"English":null,"Sort":63,"Dynasty":"明"},{"Id":6233341,"Sentence":"非关长孺恋中郎，补阙真心老更长。","Rank":0,"PoetryId":null,"Pinyin":"fēi guān cháng rú liàn zhōng láng ，bǔ quē zhēn xīn lǎo gēng cháng ","Tag":null,"Explanation":null,"English":null,"Sort":64,"Dynasty":"明"},{"Id":6233342,"Sentence":"禁闼未容趋狗马，十年官阁卧淮阳。","Rank":0,"PoetryId":null,"Pinyin":"jīn tà wèi róng qū gǒu mǎ ，shǐ nián guān gé wò huái yáng ","Tag":null,"Explanation":null,"English":null,"Sort":65,"Dynasty":"明"},{"Id":6233343,"Sentence":"张骞西使大宛通，苜蓿葡萄满汉宫。","Rank":0,"PoetryId":null,"Pinyin":"zhāng jiǎn xī shi dà wǎn tōng ，mù 蓿pú táo mǎn hàn gōng ","Tag":null,"Explanation":null,"English":null,"Sort":66,"Dynasty":"明"},{"Id":6233344,"Sentence":"多少征人归不得，论恩先赏贰师功。","Rank":0,"PoetryId":null,"Pinyin":"duō shǎo zhēng rén guī bú dé ，lún ēn xiān shǎng èr shī gōng ","Tag":null,"Explanation":null,"English":null,"Sort":67,"Dynasty":"明"},{"Id":6233345,"Sentence":"汉家初筑受降城，塞外烽烟入望平。","Rank":0,"PoetryId":null,"Pinyin":"hàn gū chū zhú shòu jiàng chéng ，sāi wài fēng yān rù wàng pǐng ","Tag":null,"Explanation":null,"English":null,"Sort":68,"Dynasty":"明"},{"Id":6233346,"Sentence":"胡虏已归屯戍减，陇头秋月向人明。","Rank":0,"PoetryId":null,"Pinyin":"hú lǔ yi guī tún shù jiǎn ，lǒng tóu qīu yuè xiàng rén mǐng ","Tag":null,"Explanation":null,"English":null,"Sort":69,"Dynasty":"明"},{"Id":6233347,"Sentence":"风沙夜击武刚军，雪压弓刀几尺馀。","Rank":0,"PoetryId":null,"Pinyin":"fēng shā yè jī wǔ gāng jūn ，xuě yā gōng dāo jī chě yú ","Tag":null,"Explanation":null,"English":null,"Sort":70,"Dynasty":"明"},{"Id":6233348,"Sentence":"晓上阗颜山上望，不知何路逐单于。","Rank":0,"PoetryId":null,"Pinyin":"xiǎo shǎng tián yán shān shǎng wàng ，bú zhī hé lù zhú chán yú ","Tag":null,"Explanation":null,"English":null,"Sort":71,"Dynasty":"明"}]}