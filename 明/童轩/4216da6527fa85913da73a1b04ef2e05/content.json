{"Id":508332,"Title":"双马图为万都阃子和题","Dynasty":"明","Author":"童轩","Context":"金生画马才二匹，彷佛当年韩干笔。一匹蹄攒首渴乌，一匹红云满身湿。两马相向交齧鬃，宛如君家枥上双飞鸿。雄姿逸态迥殊绝，曾向边疆收战功。想应弃置归来后，沙塞草黄龙骨瘦。春雨遥思彩凤群，秋风几梦祥麟厩。此马昔闻来向东，驽骀万匹皆成空。偶因历块误一蹶，按图谁复知豪雄。吁嗟伯乐真难遇，蹑景追风亦徒尔。试看日晚太行间，骥负盐车但垂耳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4216da6527fa85913da73a1b04ef2e05","Step":0,"Verses":[{"Id":6872895,"Sentence":"金生画马才二匹，彷佛当年韩干笔。","Rank":0,"PoetryId":null,"Pinyin":"jīn shēng huà mǎ cái èr pi ，fǎng fó dāng nián hán gān bi ","Tag":null,"Explanation":null,"English":null,"Sort":0,"Dynasty":"明"},{"Id":6872896,"Sentence":"一匹蹄攒首渴乌，一匹红云满身湿。","Rank":0,"PoetryId":null,"Pinyin":"yī pi tǐ cuán shǒu kě wū ，yī pi gōng yún mǎn shēn shī ","Tag":null,"Explanation":null,"English":null,"Sort":1,"Dynasty":"明"},{"Id":6872897,"Sentence":"两马相向交齧鬃，宛如君家枥上双飞鸿。","Rank":0,"PoetryId":null,"Pinyin":"liǎng mǎ xiāng xiàng jiāo niè zōng ，wǎn rú jūn gū lì shǎng shuāng fēi hóng ","Tag":null,"Explanation":null,"English":null,"Sort":2,"Dynasty":"明"},{"Id":6872898,"Sentence":"雄姿逸态迥殊绝，曾向边疆收战功。","Rank":0,"PoetryId":null,"Pinyin":"xióng zī yì tài jiǒng shū jué ，céng xiàng biān jiāng shōu zhàn gōng ","Tag":null,"Explanation":null,"English":null,"Sort":3,"Dynasty":"明"},{"Id":6872899,"Sentence":"想应弃置归来后，沙塞草黄龙骨瘦。","Rank":0,"PoetryId":null,"Pinyin":"xiǎng yīng qì zhì guī lái hòu ，shā sāi cǎo huáng lóng gū shòu ","Tag":null,"Explanation":null,"English":null,"Sort":4,"Dynasty":"明"},{"Id":6872900,"Sentence":"春雨遥思彩凤群，秋风几梦祥麟厩。","Rank":0,"PoetryId":null,"Pinyin":"chūn yǔ yáo sāi cǎi fèng qún ，qīu fēng jī mèng xiáng lǐn jìu ","Tag":null,"Explanation":null,"English":null,"Sort":5,"Dynasty":"明"},{"Id":6872901,"Sentence":"此马昔闻来向东，驽骀万匹皆成空。","Rank":0,"PoetryId":null,"Pinyin":"ci mǎ xī wén lái xiàng dōng ，nú dài mò pi jiē chéng kōng ","Tag":null,"Explanation":null,"English":null,"Sort":6,"Dynasty":"明"},{"Id":6872902,"Sentence":"偶因历块误一蹶，按图谁复知豪雄。","Rank":0,"PoetryId":null,"Pinyin":"ǒu yīn lì kuài wù yī jué ，àn tú shéi fù zhī háo xióng ","Tag":null,"Explanation":null,"English":null,"Sort":7,"Dynasty":"明"},{"Id":6872903,"Sentence":"吁嗟伯乐真难遇，蹑景追风亦徒尔。","Rank":0,"PoetryId":null,"Pinyin":"xū jiē bǎi lè zhēn nán yù ，niè jing zhuī fēng yì tú ěr ","Tag":null,"Explanation":null,"English":null,"Sort":8,"Dynasty":"明"},{"Id":6872904,"Sentence":"试看日晚太行间，骥负盐车但垂耳。","Rank":0,"PoetryId":null,"Pinyin":"shì kān rì wǎn tài háng jiān ，jì fù yán chē dàn chuǐ ěr ","Tag":null,"Explanation":null,"English":null,"Sort":9,"Dynasty":"明"}]}