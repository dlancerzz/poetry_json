{"Id":508128,"Title":"玉泉","Dynasty":"明","Author":"童轩","Context":"樟山何有，有玉有泉。亦白其色，亦澄其源。温温君子，既洁且贞。挠之弗浊，磨而不磷。人亦有言，儒为席珍。德既方止，亦既章止。圭瓒黄流，庶几将止。维此懿德，不息则久。借曰未试，亦既尔有。苟或不臧，鲜不愧负。抵鹊是弃，濯足自取。尚慎旃哉，俾遗尔后。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a30c1a46c1103a2d9ba6b1e39832fc37","Step":0,"Verses":[{"Id":6871712,"Sentence":"樟山何有，有玉有泉。","Rank":0,"PoetryId":null,"Pinyin":"zhāng shān hé yǒu ，yǒu yù yǒu quán ","Tag":null,"Explanation":null,"English":null,"Sort":0,"Dynasty":"明"},{"Id":6871713,"Sentence":"亦白其色，亦澄其源。","Rank":0,"PoetryId":null,"Pinyin":"yì bái jī sè ，yì chéng jī yuán ","Tag":null,"Explanation":null,"English":null,"Sort":1,"Dynasty":"明"},{"Id":6871714,"Sentence":"温温君子，既洁且贞。","Rank":0,"PoetryId":null,"Pinyin":"wēn wēn jūn zi ，jì jié jū zhēn ","Tag":null,"Explanation":null,"English":null,"Sort":2,"Dynasty":"明"},{"Id":6871715,"Sentence":"挠之弗浊，磨而不磷。","Rank":0,"PoetryId":null,"Pinyin":"náo zhī fú zhuó ，mó ér bú lǐn ","Tag":null,"Explanation":null,"English":null,"Sort":3,"Dynasty":"明"},{"Id":6871716,"Sentence":"人亦有言，儒为席珍。","Rank":0,"PoetryId":null,"Pinyin":"rén yì yǒu yán ，rú wéi xǐ zhēn ","Tag":null,"Explanation":null,"English":null,"Sort":4,"Dynasty":"明"},{"Id":6871717,"Sentence":"德既方止，亦既章止。","Rank":0,"PoetryId":null,"Pinyin":"dé jì fāng zhi ，yì jì zhāng zhi ","Tag":null,"Explanation":null,"English":null,"Sort":5,"Dynasty":"明"},{"Id":6871718,"Sentence":"圭瓒黄流，庶几将止。","Rank":0,"PoetryId":null,"Pinyin":"guī zàn huáng lǐu ，shù jī jiāng zhi ","Tag":null,"Explanation":null,"English":null,"Sort":6,"Dynasty":"明"},{"Id":6871719,"Sentence":"维此懿德，不息则久。","Rank":0,"PoetryId":null,"Pinyin":"wéi ci yì dé ，bú xī zé jiu ","Tag":null,"Explanation":null,"English":null,"Sort":7,"Dynasty":"明"},{"Id":6871720,"Sentence":"借曰未试，亦既尔有。","Rank":0,"PoetryId":null,"Pinyin":"jiè yuē wèi shì ，yì jì ěr yǒu ","Tag":null,"Explanation":null,"English":null,"Sort":8,"Dynasty":"明"},{"Id":6871721,"Sentence":"苟或不臧，鲜不愧负。","Rank":0,"PoetryId":null,"Pinyin":"gǒu huò bú zāng ，xiān bú kuì fù ","Tag":null,"Explanation":null,"English":null,"Sort":9,"Dynasty":"明"},{"Id":6871722,"Sentence":"抵鹊是弃，濯足自取。","Rank":0,"PoetryId":null,"Pinyin":"di què shì qì ，zhuó zú zì qǔ ","Tag":null,"Explanation":null,"English":null,"Sort":10,"Dynasty":"明"},{"Id":6871723,"Sentence":"尚慎旃哉，俾遗尔后。","Rank":0,"PoetryId":null,"Pinyin":"shàng shèn zhān zāi ，bi wèi ěr hòu ","Tag":null,"Explanation":null,"English":null,"Sort":11,"Dynasty":"明"}]}