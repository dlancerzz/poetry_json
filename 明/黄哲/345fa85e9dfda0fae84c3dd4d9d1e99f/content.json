{"Id":572920,"Title":"临高台","Dynasty":"明","Author":"黄哲","Context":"临高台，台高百仞淩云开。丹霞曙色明九垓，咸阳王气何佳哉。交疏结绮纷崔嵬，虹桥复道云中来。直到南山表双阙，遥连北极正三阶。宛转朱阑临渭水，飞帘观阁通天起。铜龙高拱日华鲜，青雀翻翻月明里。鸣珰摇佩溢层城，锦幄芙蓉翡翠屏。宝鼎香酥调玉食，金茎瑞露屑琼英。琼英玉食知难老，鸾镜青蛾为谁好。君王八骏上瑶池，日暮长门怨芳草。芳草年年换物华，瑶池歌管醉流霞。皆传阿母桃成实，又献安期枣似瓜。蟠桃硕枣真堪羡，方朔诙谐侍欢宴。题诗争拟柏梁新，求仙岂意桑田变。愿得层台更万重，昆仑西望接崆峒。能共赤松鞭彩凤，仍随轩后驾苍龙。下顾凄凄茂陵道，惟馀陇树生秋风。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"345fa85e9dfda0fae84c3dd4d9d1e99f","Step":0,"Verses":[{"Id":6472728,"Sentence":"临高台，台高百仞淩云开。","Rank":0,"PoetryId":null,"Pinyin":"lǐn gāo tāi ，tāi gāo bǎi rèn līng yún kāi ","Tag":null,"Explanation":null,"English":null,"Sort":0,"Dynasty":"明"},{"Id":6472729,"Sentence":"丹霞曙色明九垓，咸阳王气何佳哉。","Rank":0,"PoetryId":null,"Pinyin":"dān xiá shǔ sè mǐng jiu gāi ，xián yáng wáng qì hé jiā zāi ","Tag":null,"Explanation":null,"English":null,"Sort":1,"Dynasty":"明"},{"Id":6472730,"Sentence":"交疏结绮纷崔嵬，虹桥复道云中来。","Rank":0,"PoetryId":null,"Pinyin":"jiāo shū jiē qi fēn cuī wéi ，hóng qiáo fù dāo yún zhōng lái ","Tag":null,"Explanation":null,"English":null,"Sort":2,"Dynasty":"明"},{"Id":6472731,"Sentence":"直到南山表双阙，遥连北极正三阶。","Rank":0,"PoetryId":null,"Pinyin":"zhǐ dào nā shān biǎo shuāng quē ，yáo lián běi jǐ zhēng sān jiē ","Tag":null,"Explanation":null,"English":null,"Sort":3,"Dynasty":"明"},{"Id":6472732,"Sentence":"宛转朱阑临渭水，飞帘观阁通天起。","Rank":0,"PoetryId":null,"Pinyin":"wǎn zhuǎi zhū lán lǐn wèi shui ，fēi lián guān gé tōng tiān qi ","Tag":null,"Explanation":null,"English":null,"Sort":4,"Dynasty":"明"},{"Id":6472733,"Sentence":"铜龙高拱日华鲜，青雀翻翻月明里。","Rank":0,"PoetryId":null,"Pinyin":"tóng lóng gāo gǒng rì huā xiān ，qīng qiāo fān fān yuè mǐng li ","Tag":null,"Explanation":null,"English":null,"Sort":5,"Dynasty":"明"},{"Id":6472734,"Sentence":"鸣珰摇佩溢层城，锦幄芙蓉翡翠屏。","Rank":0,"PoetryId":null,"Pinyin":"mǐng dāng yáo pèi yì céng chéng ，jin wò fú róng fěi cuì bīng ","Tag":null,"Explanation":null,"English":null,"Sort":6,"Dynasty":"明"},{"Id":6472735,"Sentence":"宝鼎香酥调玉食，金茎瑞露屑琼英。","Rank":0,"PoetryId":null,"Pinyin":"bǎo ding xiāng sū diào yù shǐ ，jīn jīng ruì lòu xiè qióng yīng ","Tag":null,"Explanation":null,"English":null,"Sort":7,"Dynasty":"明"},{"Id":6472736,"Sentence":"琼英玉食知难老，鸾镜青蛾为谁好。","Rank":0,"PoetryId":null,"Pinyin":"qióng yīng yù shǐ zhī nán lǎo ，luán jìng qīng é wéi shéi hǎo ","Tag":null,"Explanation":null,"English":null,"Sort":8,"Dynasty":"明"},{"Id":6472737,"Sentence":"君王八骏上瑶池，日暮长门怨芳草。","Rank":0,"PoetryId":null,"Pinyin":"jūn wáng bā jùn shǎng yáo chǐ ，rì mù cháng mén yuàn fāng cǎo ","Tag":null,"Explanation":null,"English":null,"Sort":9,"Dynasty":"明"},{"Id":6472738,"Sentence":"芳草年年换物华，瑶池歌管醉流霞。","Rank":0,"PoetryId":null,"Pinyin":"fāng cǎo nián nián huàn wù huā ，yáo chǐ gē guǎn zuì lǐu xiá ","Tag":null,"Explanation":null,"English":null,"Sort":10,"Dynasty":"明"},{"Id":6472739,"Sentence":"皆传阿母桃成实，又献安期枣似瓜。","Rank":0,"PoetryId":null,"Pinyin":"jiē chuán ā mǔ táo chéng shǐ ，yòu suō ān jī zǎo shì guā ","Tag":null,"Explanation":null,"English":null,"Sort":11,"Dynasty":"明"},{"Id":6472740,"Sentence":"蟠桃硕枣真堪羡，方朔诙谐侍欢宴。","Rank":0,"PoetryId":null,"Pinyin":"pán táo shuò zǎo zhēn kān xiàn ，fāng shuò huī xié shì huān yàn ","Tag":null,"Explanation":null,"English":null,"Sort":12,"Dynasty":"明"},{"Id":6472741,"Sentence":"题诗争拟柏梁新，求仙岂意桑田变。","Rank":0,"PoetryId":null,"Pinyin":"tǐ shī zhēng ni bǎi liáng xīn ，qǐu xiān qi yì sāng tián biàn ","Tag":null,"Explanation":null,"English":null,"Sort":13,"Dynasty":"明"},{"Id":6472742,"Sentence":"愿得层台更万重，昆仑西望接崆峒。","Rank":0,"PoetryId":null,"Pinyin":"yuàn dé céng tāi gēng mò chóng ，kūn lún xī wàng jiē kōng dòng ","Tag":null,"Explanation":null,"English":null,"Sort":14,"Dynasty":"明"},{"Id":6472743,"Sentence":"能共赤松鞭彩凤，仍随轩后驾苍龙。","Rank":0,"PoetryId":null,"Pinyin":"néng gōng chì sōng biān cǎi fèng ，réng suǐ xuān hòu jià cāng lóng ","Tag":null,"Explanation":null,"English":null,"Sort":15,"Dynasty":"明"},{"Id":6472744,"Sentence":"下顾凄凄茂陵道，惟馀陇树生秋风。","Rank":0,"PoetryId":null,"Pinyin":"xià gù qī qī mào lǐng dāo ，wéi yú lǒng shù shēng qīu fēng ","Tag":null,"Explanation":null,"English":null,"Sort":16,"Dynasty":"明"}]}