{"Id":510635,"Title":"郭忠恕雪霁江行图为沈启南题","Dynasty":"明","Author":"程敏政","Context":"蜀山晓起雪大晴，蜀江早有商船行。前牵百丈后催舵，欲动不动难为情。两舷相依若弟兄，雪后无风江水平。古来川货甲天下，尔中何物皆充盈。一舟系尾大于瓦，荡漾不敢相先争。有时遇险即分载，主者自解操奇赢。长年三老各守职，翘首疑闻呼啸声。纷纷远树雾中出，点点玉峰天外明。棹郎呵冻相偶语，隔岸恐是夷陵城。大滩小滩难悉数，自出两川今几程。嗟哉远道亦良苦，盐井有戒何相轻。披图一见肌上粟，凛然朔气生檐楹。摩挲久之意乃定，何人方寸劳经营。素缣半幅不盈尺，云是东都狂郭生。宣和天子爱书画，亲与印识题其名。一朝桑海忽遭变，内局委弃随榛荆。郭生惟馀比干画，犹幸不燬南来兵。奎章学士子山子，献纳曾倾葵藿诚。尔来二百有馀岁，屈指春秋凡几更。不知此本尚在否，抚卷益觉心怦怦。石田沈君最博雅，重购所得人皆惊。装潢完好无璺裂，入手坐见增光荣。郭生斯图乃其一，馀者往往皆精英。题诗有暇或临扫，也以丹青吴下鸣。闻君家住湖水侧，青山古木相回萦。何时倚棹一寻访，君当倒屣来相迎。翩然坐我竹窗下，石鼎细呼春茗烹。挥童开奁取卷轴，甲唐乙宋聊相评。旁人定诮太古癖，尘襟且拟冰壶清。却愁玩物犯祖戒，未敢先输他日盟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ea60f0d62a8f52651d451a6da4740946","Step":0,"Verses":[{"Id":6399119,"Sentence":"蜀山晓起雪大晴，蜀江早有商船行。","Rank":0,"PoetryId":null,"Pinyin":"shǔ shān xiǎo qi xuě dà qǐng ，shǔ jiāng zǎo yǒu shāng chuán háng ","Tag":null,"Explanation":null,"English":null,"Sort":0,"Dynasty":"明"},{"Id":6399120,"Sentence":"前牵百丈后催舵，欲动不动难为情。","Rank":0,"PoetryId":null,"Pinyin":"qián qiān bǎi zhàng hòu cuī duò ，yù dòng bú dòng nán wéi qǐng ","Tag":null,"Explanation":null,"English":null,"Sort":1,"Dynasty":"明"},{"Id":6399121,"Sentence":"两舷相依若弟兄，雪后无风江水平。","Rank":0,"PoetryId":null,"Pinyin":"liǎng xián xiāng yī rě dì xiōng ，xuě hòu mó fēng jiāng shui pǐng ","Tag":null,"Explanation":null,"English":null,"Sort":2,"Dynasty":"明"},{"Id":6399122,"Sentence":"古来川货甲天下，尔中何物皆充盈。","Rank":0,"PoetryId":null,"Pinyin":"gǔ lái chuān huò jiǎ tiān xià ，ěr zhōng hé wù jiē chōng yīng ","Tag":null,"Explanation":null,"English":null,"Sort":3,"Dynasty":"明"},{"Id":6399123,"Sentence":"一舟系尾大于瓦，荡漾不敢相先争。","Rank":0,"PoetryId":null,"Pinyin":"yī zhōu jì wěi dà yú wǎ ，dàng yàng bú gǎn xiāng xiān zhēng ","Tag":null,"Explanation":null,"English":null,"Sort":4,"Dynasty":"明"},{"Id":6399124,"Sentence":"有时遇险即分载，主者自解操奇赢。","Rank":0,"PoetryId":null,"Pinyin":"yǒu shǐ yù xiǎn jǐ fēn zǎi ，zhǔ zhě zì jiě cāo jī yǐng ","Tag":null,"Explanation":null,"English":null,"Sort":5,"Dynasty":"明"},{"Id":6399125,"Sentence":"长年三老各守职，翘首疑闻呼啸声。","Rank":0,"PoetryId":null,"Pinyin":"cháng nián sān lǎo gě shǒu zhǐ ，qiáo shǒu yǐ wén hū xiào shēng ","Tag":null,"Explanation":null,"English":null,"Sort":6,"Dynasty":"明"},{"Id":6399126,"Sentence":"纷纷远树雾中出，点点玉峰天外明。","Rank":0,"PoetryId":null,"Pinyin":"fēn fēn yuǎn shù wù zhōng chū ，diǎn diǎn yù fēng tiān wài mǐng ","Tag":null,"Explanation":null,"English":null,"Sort":7,"Dynasty":"明"},{"Id":6399127,"Sentence":"棹郎呵冻相偶语，隔岸恐是夷陵城。","Rank":0,"PoetryId":null,"Pinyin":"zhào láng ā dòng xiāng ǒu yǔ ，gé àn kǒng shì yǐ lǐng chéng ","Tag":null,"Explanation":null,"English":null,"Sort":8,"Dynasty":"明"},{"Id":6399128,"Sentence":"大滩小滩难悉数，自出两川今几程。","Rank":0,"PoetryId":null,"Pinyin":"dà tān xiǎo tān nán xī shǔ ，zì chū liǎng chuān jīn jī chéng ","Tag":null,"Explanation":null,"English":null,"Sort":9,"Dynasty":"明"},{"Id":6399129,"Sentence":"嗟哉远道亦良苦，盐井有戒何相轻。","Rank":0,"PoetryId":null,"Pinyin":"jiē zāi yuǎn dāo yì liáng kǔ ，yán jing yǒu jiè hé xiāng qīng ","Tag":null,"Explanation":null,"English":null,"Sort":10,"Dynasty":"明"},{"Id":6399130,"Sentence":"披图一见肌上粟，凛然朔气生檐楹。","Rank":0,"PoetryId":null,"Pinyin":"pī tú yī jiàn jī shǎng sù ，lin rán shuò qì shēng yán yǐng ","Tag":null,"Explanation":null,"English":null,"Sort":11,"Dynasty":"明"},{"Id":6399131,"Sentence":"摩挲久之意乃定，何人方寸劳经营。","Rank":0,"PoetryId":null,"Pinyin":"mā sā jiu zhī yì nǎi dìng ，hé rén fāng cùn láo jīng yǐng ","Tag":null,"Explanation":null,"English":null,"Sort":12,"Dynasty":"明"},{"Id":6399132,"Sentence":"素缣半幅不盈尺，云是东都狂郭生。","Rank":0,"PoetryId":null,"Pinyin":"sù jiān bàn fú bú yīng chě ，yún shì dōng dōu kuáng guō shēng ","Tag":null,"Explanation":null,"English":null,"Sort":13,"Dynasty":"明"},{"Id":6399133,"Sentence":"宣和天子爱书画，亲与印识题其名。","Rank":0,"PoetryId":null,"Pinyin":"xuān hé tiān zi ài shū huà ，qīn yú yìn shǐ tǐ jī mǐng ","Tag":null,"Explanation":null,"English":null,"Sort":14,"Dynasty":"明"},{"Id":6399134,"Sentence":"一朝桑海忽遭变，内局委弃随榛荆。","Rank":0,"PoetryId":null,"Pinyin":"yī cháo sāng hǎi hū zāo biàn ，nèi jú wēi qì suǐ zhēn jīng ","Tag":null,"Explanation":null,"English":null,"Sort":15,"Dynasty":"明"},{"Id":6399135,"Sentence":"郭生惟馀比干画，犹幸不燬南来兵。","Rank":0,"PoetryId":null,"Pinyin":"guō shēng wéi yú bi gān huà ，yóu xìng bú hui nā lái bīng ","Tag":null,"Explanation":null,"English":null,"Sort":16,"Dynasty":"明"},{"Id":6399136,"Sentence":"奎章学士子山子，献纳曾倾葵藿诚。","Rank":0,"PoetryId":null,"Pinyin":"kuǐ zhāng xué shì zi shān zi ，suō nà céng qīng kuǐ huò chéng ","Tag":null,"Explanation":null,"English":null,"Sort":17,"Dynasty":"明"},{"Id":6399137,"Sentence":"尔来二百有馀岁，屈指春秋凡几更。","Rank":0,"PoetryId":null,"Pinyin":"ěr lái èr bǎi yǒu yú suì ，qū zhi chūn qīu fán jī gēng ","Tag":null,"Explanation":null,"English":null,"Sort":18,"Dynasty":"明"},{"Id":6399138,"Sentence":"不知此本尚在否，抚卷益觉心怦怦。","Rank":0,"PoetryId":null,"Pinyin":"bú zhī ci běn shàng zài fǒu ，fǔ juǎn yì jiào xīn pēng pēng ","Tag":null,"Explanation":null,"English":null,"Sort":19,"Dynasty":"明"},{"Id":6399139,"Sentence":"石田沈君最博雅，重购所得人皆惊。","Rank":0,"PoetryId":null,"Pinyin":"dàn tián shěn jūn zuì bó yā ，chóng gòu suǒ dé rén jiē jīng ","Tag":null,"Explanation":null,"English":null,"Sort":20,"Dynasty":"明"},{"Id":6399140,"Sentence":"装潢完好无璺裂，入手坐见增光荣。","Rank":0,"PoetryId":null,"Pinyin":"zhuāng huáng wán hǎo mó wèn liě ，rù shǒu zuò jiàn zēng guāng róng ","Tag":null,"Explanation":null,"English":null,"Sort":21,"Dynasty":"明"},{"Id":6399141,"Sentence":"郭生斯图乃其一，馀者往往皆精英。","Rank":0,"PoetryId":null,"Pinyin":"guō shēng sī tú nǎi jī yī ，yú zhě wǎng wǎng jiē jīng yīng ","Tag":null,"Explanation":null,"English":null,"Sort":22,"Dynasty":"明"},{"Id":6399142,"Sentence":"题诗有暇或临扫，也以丹青吴下鸣。","Rank":0,"PoetryId":null,"Pinyin":"tǐ shī yǒu xiá huò lǐn sǎo ，yě yi dān qīng wú xià mǐng ","Tag":null,"Explanation":null,"English":null,"Sort":23,"Dynasty":"明"},{"Id":6399143,"Sentence":"闻君家住湖水侧，青山古木相回萦。","Rank":0,"PoetryId":null,"Pinyin":"wén jūn gū zhù hú shui cè ，qīng shān gǔ mù xiāng huǐ yǐng ","Tag":null,"Explanation":null,"English":null,"Sort":24,"Dynasty":"明"},{"Id":6399144,"Sentence":"何时倚棹一寻访，君当倒屣来相迎。","Rank":0,"PoetryId":null,"Pinyin":"hé shǐ yi zhào yī xún fǎng ，jūn dāng dǎo xi lái xiāng yǐng ","Tag":null,"Explanation":null,"English":null,"Sort":25,"Dynasty":"明"},{"Id":6399145,"Sentence":"翩然坐我竹窗下，石鼎细呼春茗烹。","Rank":0,"PoetryId":null,"Pinyin":"piān rán zuò wǒ zhú chuāng xià ，dàn ding xì hū chūn mǐng pēng ","Tag":null,"Explanation":null,"English":null,"Sort":26,"Dynasty":"明"},{"Id":6399146,"Sentence":"挥童开奁取卷轴，甲唐乙宋聊相评。","Rank":0,"PoetryId":null,"Pinyin":"huī tóng kāi lián qǔ juǎn zhóu ，jiǎ táng yi sòng liáo xiāng pǐng ","Tag":null,"Explanation":null,"English":null,"Sort":27,"Dynasty":"明"},{"Id":6399147,"Sentence":"旁人定诮太古癖，尘襟且拟冰壶清。","Rank":0,"PoetryId":null,"Pinyin":"páng rén dìng qiào tài gǔ pi ，chén jīn jū ni bīng hú qīng ","Tag":null,"Explanation":null,"English":null,"Sort":28,"Dynasty":"明"},{"Id":6399148,"Sentence":"却愁玩物犯祖戒，未敢先输他日盟。","Rank":0,"PoetryId":null,"Pinyin":"què chóu wán wù fàn zǔ jiè ，wèi gǎn xiān shū tā rì méng ","Tag":null,"Explanation":null,"English":null,"Sort":29,"Dynasty":"明"}]}