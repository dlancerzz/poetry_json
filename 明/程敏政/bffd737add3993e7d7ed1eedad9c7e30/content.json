{"Id":698766,"Title":"次韵原博宾之舜咨鸣治赐宴联句","Dynasty":"明","Author":"程敏政","Context":"一派钧韶合内筵，叨陪还厕玉堂仙。虎贲队拥戈三百，鹤酝材高斗十千。镐邑风云春燕喜，尧阶簪绂晓蝉联。词林四度沾嘉会，鬓压宫花忆少年。晓殿晴光覆四筵，坐中人是谪来仙。銮回阁道旌幢半，骑列句陈甲胄千。棫朴愿歌周代雅，柏梁谁续汉庭联。龙颜共喜春先上，旰食忧勤记往年。衮衣亲押庆成筵，步辇乘春下集仙。尚食缓传杯数九，教坊争出舞群千。晴薰御纛虹光动，花覆宫袍兽锦联。席上忽看云绚彩，从龙佳气入新年。黄幄中分列御筵，捧觞新曲度游仙。漏声书下铜龙五，仗影春回玉马千。白雪调烦词客和，红云班许近臣联。不知泰岳登坛处，石检重封是几年。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bffd737add3993e7d7ed1eedad9c7e30","Step":0,"Verses":[{"Id":6641203,"Sentence":"一派钧韶合内筵，叨陪还厕玉堂仙。","Rank":0,"PoetryId":null,"Pinyin":"yī pā jūn sháo gě nèi yán ，dāo péi hái cè yù táng xiān ","Tag":null,"Explanation":null,"English":null,"Sort":0,"Dynasty":"明"},{"Id":6641204,"Sentence":"虎贲队拥戈三百，鹤酝材高斗十千。","Rank":0,"PoetryId":null,"Pinyin":"hū bēn duì yōng gē sān bǎi ，hè yùn cái gāo dǒu shǐ qiān ","Tag":null,"Explanation":null,"English":null,"Sort":1,"Dynasty":"明"},{"Id":6641205,"Sentence":"镐邑风云春燕喜，尧阶簪绂晓蝉联。","Rank":0,"PoetryId":null,"Pinyin":"gǎo yì fēng yún chūn yān xi ，yáo jiē zān fú xiǎo chán lián ","Tag":null,"Explanation":null,"English":null,"Sort":2,"Dynasty":"明"},{"Id":6641206,"Sentence":"词林四度沾嘉会，鬓压宫花忆少年。","Rank":0,"PoetryId":null,"Pinyin":"cǐ lǐn sì dù zhān jiā huì ，bìn yā gōng huā yì shǎo nián ","Tag":null,"Explanation":null,"English":null,"Sort":3,"Dynasty":"明"},{"Id":6641207,"Sentence":"晓殿晴光覆四筵，坐中人是谪来仙。","Rank":0,"PoetryId":null,"Pinyin":"xiǎo diàn qǐng guāng fù sì yán ，zuò zhōng rén shì zhé lái xiān ","Tag":null,"Explanation":null,"English":null,"Sort":4,"Dynasty":"明"},{"Id":6641208,"Sentence":"銮回阁道旌幢半，骑列句陈甲胄千。","Rank":0,"PoetryId":null,"Pinyin":"luán huǐ gé dāo jīng chuáng bàn ，jì liè gōu chén jiǎ zhòu qiān ","Tag":null,"Explanation":null,"English":null,"Sort":5,"Dynasty":"明"},{"Id":6641209,"Sentence":"棫朴愿歌周代雅，柏梁谁续汉庭联。","Rank":0,"PoetryId":null,"Pinyin":"yù piáo yuàn gē zhōu dài yā ，bǎi liáng shéi xù hàn tǐng lián ","Tag":null,"Explanation":null,"English":null,"Sort":6,"Dynasty":"明"},{"Id":6641210,"Sentence":"龙颜共喜春先上，旰食忧勤记往年。","Rank":0,"PoetryId":null,"Pinyin":"lóng yán gōng xi chūn xiān shǎng ，gàn shǐ yōu qǐn jì wǎng nián ","Tag":null,"Explanation":null,"English":null,"Sort":7,"Dynasty":"明"},{"Id":6641211,"Sentence":"衮衣亲押庆成筵，步辇乘春下集仙。","Rank":0,"PoetryId":null,"Pinyin":"gǔn yī qīn yā qìng chéng yán ，bù niǎn chéng chūn xià jǐ xiān ","Tag":null,"Explanation":null,"English":null,"Sort":8,"Dynasty":"明"},{"Id":6641212,"Sentence":"尚食缓传杯数九，教坊争出舞群千。","Rank":0,"PoetryId":null,"Pinyin":"shàng shǐ huǎn chuán bēi shǔ jiu ，jiāo fāng zhēng chū wǔ qún qiān ","Tag":null,"Explanation":null,"English":null,"Sort":9,"Dynasty":"明"},{"Id":6641213,"Sentence":"晴薰御纛虹光动，花覆宫袍兽锦联。","Rank":0,"PoetryId":null,"Pinyin":"qǐng xūn yù dào hóng guāng dòng ，huā fù gōng páo shòu jin lián ","Tag":null,"Explanation":null,"English":null,"Sort":10,"Dynasty":"明"},{"Id":6641214,"Sentence":"席上忽看云绚彩，从龙佳气入新年。","Rank":0,"PoetryId":null,"Pinyin":"xǐ shǎng hū kān yún xuàn cǎi ，cóng lóng jiā qì rù xīn nián ","Tag":null,"Explanation":null,"English":null,"Sort":11,"Dynasty":"明"},{"Id":6641215,"Sentence":"黄幄中分列御筵，捧觞新曲度游仙。","Rank":0,"PoetryId":null,"Pinyin":"huáng wò zhōng fēn liè yù yán ，pěng shāng xīn qū dù yóu xiān ","Tag":null,"Explanation":null,"English":null,"Sort":12,"Dynasty":"明"},{"Id":6641216,"Sentence":"漏声书下铜龙五，仗影春回玉马千。","Rank":0,"PoetryId":null,"Pinyin":"lòu shēng shū xià tóng lóng wǔ ，zhàng ying chūn huǐ yù mǎ qiān ","Tag":null,"Explanation":null,"English":null,"Sort":13,"Dynasty":"明"},{"Id":6641217,"Sentence":"白雪调烦词客和，红云班许近臣联。","Rank":0,"PoetryId":null,"Pinyin":"bái xuě diào fán cǐ kè hé ，gōng yún bān hǔ jìn chén lián ","Tag":null,"Explanation":null,"English":null,"Sort":14,"Dynasty":"明"},{"Id":6641218,"Sentence":"不知泰岳登坛处，石检重封是几年。","Rank":0,"PoetryId":null,"Pinyin":"bú zhī tài yuè dēng tán chǔ ，dàn jiǎn chóng fēng shì jī nián ","Tag":null,"Explanation":null,"English":null,"Sort":15,"Dynasty":"明"}]}