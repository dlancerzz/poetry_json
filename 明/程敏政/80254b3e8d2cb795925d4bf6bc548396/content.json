{"Id":698767,"Title":"癸巳日长至与世贤太史陪祀山陵往反得律诗十首 沙河道中用廉伯赠行韵","Dynasty":"明","Author":"程敏政","Context":"冷吹抟沙没草莱，日高阴色未全开。人穿败叶林中去，路指荒城尽处回。旅舍晨炊供熟黍，谯楼晚角弄残梅。五年不识风尘苦，两度叨陪李贺来。暂停饥马啄荒莱，寒入重衾手倦开。残雪夜惊双涧合，鲜飙晨送一阳回。前村野色催行李，何处歌声调落梅。明发园陵天尺五，溪山应识我重来。石桥驻马问田翁，一坞深深隔树东。帝子阁前沙似粟，野神祠下路如弓。疏松古涧风微动，细草阴厓雪半融。回望红尘才数里，不知身在乱山中。东山岭上冻云重，落木寒山有虎踪。薄宦征行非汉使，老农歌颂似尧封。沙痕曳白萦枯苇，日脚垂红透曲松。短策羸骖驱不进，滥骑安得马如龙。斋居门对此山幽，且拂枯枰角两筹。百里风尘劳法从，四陵云气想宸游。官奴识路行篝火，客子凌寒坐拥裯。不尽往来分榻意，遣情时藉管城侯。旋拥山炉爇断莱，疏棂正对土床开。女墙月上催诗就，寝树风残约梦回。雪后弊衾寒似铁，病来吟骨瘦于梅。空山露下人踪灭，忽听铃声枕畔来。十年如梦漆园翁，两度西陵更向东。先帝未归黄泽马，小臣徒抱鼎湖弓。明楼雾气寒初散，御沼冰花煖欲融。想得宸游应恋此，灵舆来下月明中。野樵谁敢斲蒿莱，翠柏阴中兆域开。鹓序衣冠晨拜舞，龙宫星斗夜昭回。宣章道士声如鹤，守影中人发似梅。礼罢不须灯火伴，联镳乘月下山来。废堞荒凉水色幽，昔人曾此夜传筹。西风不见龙鸾过，斜日空馀鹿豕游。行旅似闻吹晓角，直更谁复抱寒裯。兴亡总逐浮尘散，输却青山一醉侯。晓过荒城望九重，马蹄偏识旧行踪。河山沃野围京界，烟火连村别县封。露气渐消双凤阙，日华先上万年松。城门暂与君相别，还约联珂觐六龙。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"80254b3e8d2cb795925d4bf6bc548396","Step":0,"Verses":[{"Id":6310902,"Sentence":"冷吹抟沙没草莱，日高阴色未全开。","Rank":0,"PoetryId":null,"Pinyin":"lěng chuī tuán shā méi cǎo lái ，rì gāo yīn sè wèi quán kāi ","Tag":null,"Explanation":null,"English":null,"Sort":0,"Dynasty":"明"},{"Id":6310903,"Sentence":"人穿败叶林中去，路指荒城尽处回。","Rank":0,"PoetryId":null,"Pinyin":"rén chuān bài xié lǐn zhōng qù ，lù zhi huāng chéng jin chǔ huǐ ","Tag":null,"Explanation":null,"English":null,"Sort":1,"Dynasty":"明"},{"Id":6310904,"Sentence":"旅舍晨炊供熟黍，谯楼晚角弄残梅。","Rank":0,"PoetryId":null,"Pinyin":"lǚ shě chén chuī gōng shóu shǔ ，qiáo lóu wǎn jiǎo lòng cán méi ","Tag":null,"Explanation":null,"English":null,"Sort":2,"Dynasty":"明"},{"Id":6310905,"Sentence":"五年不识风尘苦，两度叨陪李贺来。","Rank":0,"PoetryId":null,"Pinyin":"wǔ nián bú shǐ fēng chén kǔ ，liǎng dù dāo péi li hè lái ","Tag":null,"Explanation":null,"English":null,"Sort":3,"Dynasty":"明"},{"Id":6310906,"Sentence":"暂停饥马啄荒莱，寒入重衾手倦开。","Rank":0,"PoetryId":null,"Pinyin":"zàn tǐng jī mǎ zhuó huāng lái ，hán rù chóng qīn shǒu juàn kāi ","Tag":null,"Explanation":null,"English":null,"Sort":4,"Dynasty":"明"},{"Id":6310907,"Sentence":"残雪夜惊双涧合，鲜飙晨送一阳回。","Rank":0,"PoetryId":null,"Pinyin":"cán xuě yè jīng shuāng jiàn gě ，xiān biāo chén sòng yī yáng huǐ ","Tag":null,"Explanation":null,"English":null,"Sort":5,"Dynasty":"明"},{"Id":6310908,"Sentence":"前村野色催行李，何处歌声调落梅。","Rank":0,"PoetryId":null,"Pinyin":"qián cūn yě sè cuī háng li ，hé chǔ gē shēng diào là méi ","Tag":null,"Explanation":null,"English":null,"Sort":6,"Dynasty":"明"},{"Id":6310909,"Sentence":"明发园陵天尺五，溪山应识我重来。","Rank":0,"PoetryId":null,"Pinyin":"mǐng fā yuán lǐng tiān chě wǔ ，xī shān yīng shǐ wǒ chóng lái ","Tag":null,"Explanation":null,"English":null,"Sort":7,"Dynasty":"明"},{"Id":6310910,"Sentence":"石桥驻马问田翁，一坞深深隔树东。","Rank":0,"PoetryId":null,"Pinyin":"dàn qiáo zhù mǎ wèn tián wēng ，yī wù shēn shēn gé shù dōng ","Tag":null,"Explanation":null,"English":null,"Sort":8,"Dynasty":"明"},{"Id":6310911,"Sentence":"帝子阁前沙似粟，野神祠下路如弓。","Rank":0,"PoetryId":null,"Pinyin":"dì zi gé qián shā shì sù ，yě shén cǐ xià lù rú gōng ","Tag":null,"Explanation":null,"English":null,"Sort":9,"Dynasty":"明"},{"Id":6310912,"Sentence":"疏松古涧风微动，细草阴厓雪半融。","Rank":0,"PoetryId":null,"Pinyin":"shū sōng gǔ jiàn fēng wēi dòng ，xì cǎo yīn yá xuě bàn róng ","Tag":null,"Explanation":null,"English":null,"Sort":10,"Dynasty":"明"},{"Id":6310913,"Sentence":"回望红尘才数里，不知身在乱山中。","Rank":0,"PoetryId":null,"Pinyin":"huǐ wàng gōng chén cái shǔ li ，bú zhī shēn zài luàn shān zhōng ","Tag":null,"Explanation":null,"English":null,"Sort":11,"Dynasty":"明"},{"Id":6310914,"Sentence":"东山岭上冻云重，落木寒山有虎踪。","Rank":0,"PoetryId":null,"Pinyin":"dōng shān ling shǎng dòng yún chóng ，là mù hán shān yǒu hū zōng ","Tag":null,"Explanation":null,"English":null,"Sort":12,"Dynasty":"明"},{"Id":6310915,"Sentence":"薄宦征行非汉使，老农歌颂似尧封。","Rank":0,"PoetryId":null,"Pinyin":"báo huàn zhēng háng fēi hàn shi ，lǎo nóng gē sòng shì yáo fēng ","Tag":null,"Explanation":null,"English":null,"Sort":13,"Dynasty":"明"},{"Id":6310916,"Sentence":"沙痕曳白萦枯苇，日脚垂红透曲松。","Rank":0,"PoetryId":null,"Pinyin":"shā hén yè bái yǐng kū wěi ，rì jiǎo chuǐ gōng tòu qū sōng ","Tag":null,"Explanation":null,"English":null,"Sort":14,"Dynasty":"明"},{"Id":6310917,"Sentence":"短策羸骖驱不进，滥骑安得马如龙。","Rank":0,"PoetryId":null,"Pinyin":"duǎn cè léi cān qū bú jìn ，làn jì ān dé mǎ rú lóng ","Tag":null,"Explanation":null,"English":null,"Sort":15,"Dynasty":"明"},{"Id":6310918,"Sentence":"斋居门对此山幽，且拂枯枰角两筹。","Rank":0,"PoetryId":null,"Pinyin":"zhāi jū mén duì ci shān yōu ，jū bì kū pǐng jiǎo liǎng chóu ","Tag":null,"Explanation":null,"English":null,"Sort":16,"Dynasty":"明"},{"Id":6310919,"Sentence":"百里风尘劳法从，四陵云气想宸游。","Rank":0,"PoetryId":null,"Pinyin":"bǎi li fēng chén láo fǎ cóng ，sì lǐng yún qì xiǎng chén yóu ","Tag":null,"Explanation":null,"English":null,"Sort":17,"Dynasty":"明"},{"Id":6310920,"Sentence":"官奴识路行篝火，客子凌寒坐拥裯。","Rank":0,"PoetryId":null,"Pinyin":"guān nú shǐ lù háng gōu huǒ ，kè zi līng hán zuò yōng chóu ","Tag":null,"Explanation":null,"English":null,"Sort":18,"Dynasty":"明"},{"Id":6310921,"Sentence":"不尽往来分榻意，遣情时藉管城侯。","Rank":0,"PoetryId":null,"Pinyin":"bú jin wǎng lái fēn tà yì ，qiǎn qǐng shǐ jǐ guǎn chéng hóu ","Tag":null,"Explanation":null,"English":null,"Sort":19,"Dynasty":"明"},{"Id":6310922,"Sentence":"旋拥山炉爇断莱，疏棂正对土床开。","Rank":0,"PoetryId":null,"Pinyin":"xuán yōng shān lú ruò duàn lái ，shū lǐng zhēng duì tǔ chuáng kāi ","Tag":null,"Explanation":null,"English":null,"Sort":20,"Dynasty":"明"},{"Id":6310923,"Sentence":"女墙月上催诗就，寝树风残约梦回。","Rank":0,"PoetryId":null,"Pinyin":"nǚ qiáng yuè shǎng cuī shī jìu ，qin shù fēng cán yāo mèng huǐ ","Tag":null,"Explanation":null,"English":null,"Sort":21,"Dynasty":"明"},{"Id":6310924,"Sentence":"雪后弊衾寒似铁，病来吟骨瘦于梅。","Rank":0,"PoetryId":null,"Pinyin":"xuě hòu bì qīn hán shì tiě ，bìng lái yǐn gū shòu yú méi ","Tag":null,"Explanation":null,"English":null,"Sort":22,"Dynasty":"明"},{"Id":6310925,"Sentence":"空山露下人踪灭，忽听铃声枕畔来。","Rank":0,"PoetryId":null,"Pinyin":"kōng shān lòu xià rén zōng miè ，hū tīng lǐng shēng zhěn pàn lái ","Tag":null,"Explanation":null,"English":null,"Sort":23,"Dynasty":"明"},{"Id":6310926,"Sentence":"十年如梦漆园翁，两度西陵更向东。","Rank":0,"PoetryId":null,"Pinyin":"shǐ nián rú mèng qī yuán wēng ，liǎng dù xī lǐng gēng xiàng dōng ","Tag":null,"Explanation":null,"English":null,"Sort":24,"Dynasty":"明"},{"Id":6310927,"Sentence":"先帝未归黄泽马，小臣徒抱鼎湖弓。","Rank":0,"PoetryId":null,"Pinyin":"xiān dì wèi guī huáng zé mǎ ，xiǎo chén tú bào ding hú gōng ","Tag":null,"Explanation":null,"English":null,"Sort":25,"Dynasty":"明"},{"Id":6310928,"Sentence":"明楼雾气寒初散，御沼冰花煖欲融。","Rank":0,"PoetryId":null,"Pinyin":"mǐng lóu wù qì hán chū sǎn ，yù zhǎo bīng huā nuǎn yù róng ","Tag":null,"Explanation":null,"English":null,"Sort":26,"Dynasty":"明"},{"Id":6310929,"Sentence":"想得宸游应恋此，灵舆来下月明中。","Rank":0,"PoetryId":null,"Pinyin":"xiǎng dé chén yóu yīng liàn ci ，lǐng yú lái xià yuè mǐng zhōng ","Tag":null,"Explanation":null,"English":null,"Sort":27,"Dynasty":"明"},{"Id":6310930,"Sentence":"野樵谁敢斲蒿莱，翠柏阴中兆域开。","Rank":0,"PoetryId":null,"Pinyin":"yě qiáo shéi gǎn zhuó hāo lái ，cuì bǎi yīn zhōng zhào yù kāi ","Tag":null,"Explanation":null,"English":null,"Sort":28,"Dynasty":"明"},{"Id":6310931,"Sentence":"鹓序衣冠晨拜舞，龙宫星斗夜昭回。","Rank":0,"PoetryId":null,"Pinyin":"yuān xù yī guān chén bài wǔ ，lóng gōng xīng dǒu yè zhāo huǐ ","Tag":null,"Explanation":null,"English":null,"Sort":29,"Dynasty":"明"},{"Id":6310932,"Sentence":"宣章道士声如鹤，守影中人发似梅。","Rank":0,"PoetryId":null,"Pinyin":"xuān zhāng dāo shì shēng rú hè ，shǒu ying zhōng rén fā shì méi ","Tag":null,"Explanation":null,"English":null,"Sort":30,"Dynasty":"明"},{"Id":6310933,"Sentence":"礼罢不须灯火伴，联镳乘月下山来。","Rank":0,"PoetryId":null,"Pinyin":"li bā bú xū dēng huǒ bàn ，lián biāo chéng yuè xià shān lái ","Tag":null,"Explanation":null,"English":null,"Sort":31,"Dynasty":"明"},{"Id":6310934,"Sentence":"废堞荒凉水色幽，昔人曾此夜传筹。","Rank":0,"PoetryId":null,"Pinyin":"fèi dié huāng liáng shui sè yōu ，xī rén céng ci yè chuán chóu ","Tag":null,"Explanation":null,"English":null,"Sort":32,"Dynasty":"明"},{"Id":6310935,"Sentence":"西风不见龙鸾过，斜日空馀鹿豕游。","Rank":0,"PoetryId":null,"Pinyin":"xī fēng bú jiàn lóng luán guō ，xié rì kōng yú lù shi yóu ","Tag":null,"Explanation":null,"English":null,"Sort":33,"Dynasty":"明"},{"Id":6310936,"Sentence":"行旅似闻吹晓角，直更谁复抱寒裯。","Rank":0,"PoetryId":null,"Pinyin":"háng lǚ shì wén chuī xiǎo jiǎo ，zhǐ gēng shéi fù bào hán chóu ","Tag":null,"Explanation":null,"English":null,"Sort":34,"Dynasty":"明"},{"Id":6310937,"Sentence":"兴亡总逐浮尘散，输却青山一醉侯。","Rank":0,"PoetryId":null,"Pinyin":"xīng wáng zǒng zhú fú chén sǎn ，shū què qīng shān yī zuì hóu ","Tag":null,"Explanation":null,"English":null,"Sort":35,"Dynasty":"明"},{"Id":6310938,"Sentence":"晓过荒城望九重，马蹄偏识旧行踪。","Rank":0,"PoetryId":null,"Pinyin":"xiǎo guō huāng chéng wàng jiu chóng ，mǎ tǐ piān shǐ jìu háng zōng ","Tag":null,"Explanation":null,"English":null,"Sort":36,"Dynasty":"明"},{"Id":6310939,"Sentence":"河山沃野围京界，烟火连村别县封。","Rank":0,"PoetryId":null,"Pinyin":"hé shān wò yě wéi jīng jiè ，yān huǒ lián cūn bié xiàn fēng ","Tag":null,"Explanation":null,"English":null,"Sort":37,"Dynasty":"明"},{"Id":6310940,"Sentence":"露气渐消双凤阙，日华先上万年松。","Rank":0,"PoetryId":null,"Pinyin":"lòu qì jiān xiāo shuāng fèng quē ，rì huā xiān shǎng mò nián sōng ","Tag":null,"Explanation":null,"English":null,"Sort":38,"Dynasty":"明"},{"Id":6310941,"Sentence":"城门暂与君相别，还约联珂觐六龙。","Rank":0,"PoetryId":null,"Pinyin":"chéng mén zàn yú jūn xiāng bié ，hái yāo lián kē jìn lìu lóng ","Tag":null,"Explanation":null,"English":null,"Sort":39,"Dynasty":"明"}]}