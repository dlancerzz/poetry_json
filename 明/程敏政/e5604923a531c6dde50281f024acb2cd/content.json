{"Id":698951,"Title":"送黄岩黄汝彝赴休宁训导","Dynasty":"明","Author":"程敏政","Context":"浙东经学推黄氏，玉树临风见一枝。山邑百年弦诵地，自今应喜得良师。宫墙遥隔练溪湾，门对青青玉几山。分拥皋比应最乐，书声时出翠微间。孔殿西头企德堂，两贤曾此托维桑。衣冠俎豆瞻依处，洛学千年未可忘。温公家世不凡才，六一清风满后来。知子教条还易举，頖宫星斗夜昭回。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e5604923a531c6dde50281f024acb2cd","Step":0,"Verses":[{"Id":6312502,"Sentence":"浙东经学推黄氏，玉树临风见一枝。","Rank":0,"PoetryId":null,"Pinyin":"zhè dōng jīng xué tuī huáng shì ，yù shù lǐn fēng jiàn yī zhī ","Tag":null,"Explanation":null,"English":null,"Sort":0,"Dynasty":"明"},{"Id":6312503,"Sentence":"山邑百年弦诵地，自今应喜得良师。","Rank":0,"PoetryId":null,"Pinyin":"shān yì bǎi nián xián sòng 地，zì jīn yīng xi dé liáng shī ","Tag":null,"Explanation":null,"English":null,"Sort":1,"Dynasty":"明"},{"Id":6312504,"Sentence":"宫墙遥隔练溪湾，门对青青玉几山。","Rank":0,"PoetryId":null,"Pinyin":"gōng qiáng yáo gé liàn xī wān ，mén duì qīng qīng yù jī shān ","Tag":null,"Explanation":null,"English":null,"Sort":2,"Dynasty":"明"},{"Id":6312505,"Sentence":"分拥皋比应最乐，书声时出翠微间。","Rank":0,"PoetryId":null,"Pinyin":"fēn yōng gāo bi yīng zuì lè ，shū shēng shǐ chū cuì wēi jiān ","Tag":null,"Explanation":null,"English":null,"Sort":3,"Dynasty":"明"},{"Id":6312506,"Sentence":"孔殿西头企德堂，两贤曾此托维桑。","Rank":0,"PoetryId":null,"Pinyin":"kǒng diàn xī tóu qi dé táng ，liǎng xián céng ci tuō wéi sāng ","Tag":null,"Explanation":null,"English":null,"Sort":4,"Dynasty":"明"},{"Id":6312507,"Sentence":"衣冠俎豆瞻依处，洛学千年未可忘。","Rank":0,"PoetryId":null,"Pinyin":"yī guān zǔ dòu zhān yī chǔ ，luò xué qiān nián wèi kě wàng ","Tag":null,"Explanation":null,"English":null,"Sort":5,"Dynasty":"明"},{"Id":6312508,"Sentence":"温公家世不凡才，六一清风满后来。","Rank":0,"PoetryId":null,"Pinyin":"wēn gōng gū shì bú fán cái ，lìu yī qīng fēng mǎn hòu lái ","Tag":null,"Explanation":null,"English":null,"Sort":6,"Dynasty":"明"},{"Id":6312509,"Sentence":"知子教条还易举，頖宫星斗夜昭回。","Rank":0,"PoetryId":null,"Pinyin":"zhī zi jiāo tiáo hái yì jǔ ，pàn gōng xīng dǒu yè zhāo huǐ ","Tag":null,"Explanation":null,"English":null,"Sort":7,"Dynasty":"明"}]}