{"Id":475646,"Title":"拱北楼","Dynasty":"明","Author":"程敏政","Context":"危楼突兀中天起，雄峙高城压诸垒。登楼北望空濛间，正距皇都三百里。直沽东去当海门，九河下泻鲸涛奔。一道科徵比州县，十连虎豹分营屯。天子端居不忘武，敕遣提刑此开府。眼中壮观忽岿然，缓带时来阅干橹。四方玉帛趋神京，千车万舶无留行。题品休歌太行路，丽谯却数天津城。忆昔文皇曾驻跸，父老相传至今日。宪臣初下新条章，宿将谁谙旧军律。城头大旆翻晴红，城边细柳摇薰风。我来徙倚不能去，宸居宛在红云中。画角悠扬鼓声壮，雉堞嵯峨日初上。掀髯听讲阴符篇，谁道儒生不堪将。槛外滔滔河水流，酒酣击节歌新楼。盛年相与赤心在，范公敢谢苍生忧。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e36ced46109d8bfda58da57ebf2503e0","Step":0,"Verses":[{"Id":6705602,"Sentence":"危楼突兀中天起，雄峙高城压诸垒。","Rank":0,"PoetryId":null,"Pinyin":"wēi lóu tū wū zhōng tiān qi ，xióng shì gāo chéng yā zhū lěi ","Tag":null,"Explanation":null,"English":null,"Sort":0,"Dynasty":"明"},{"Id":6705603,"Sentence":"登楼北望空濛间，正距皇都三百里。","Rank":0,"PoetryId":null,"Pinyin":"dēng lóu běi wàng kōng mēng jiān ，zhēng jù huáng dōu sān bǎi li ","Tag":null,"Explanation":null,"English":null,"Sort":1,"Dynasty":"明"},{"Id":6705604,"Sentence":"直沽东去当海门，九河下泻鲸涛奔。","Rank":0,"PoetryId":null,"Pinyin":"zhǐ gū dōng qù dāng hǎi mén ，jiu hé xià xiè jīng tāo bēn ","Tag":null,"Explanation":null,"English":null,"Sort":2,"Dynasty":"明"},{"Id":6705605,"Sentence":"一道科徵比州县，十连虎豹分营屯。","Rank":0,"PoetryId":null,"Pinyin":"yī dāo kē zhēng bi zhōu xiàn ，shǐ lián hū bào fēn yǐng tún ","Tag":null,"Explanation":null,"English":null,"Sort":3,"Dynasty":"明"},{"Id":6705606,"Sentence":"天子端居不忘武，敕遣提刑此开府。","Rank":0,"PoetryId":null,"Pinyin":"tiān zi duān jū bú wàng wǔ ，chì qiǎn dī xǐng ci kāi fǔ ","Tag":null,"Explanation":null,"English":null,"Sort":4,"Dynasty":"明"},{"Id":6705607,"Sentence":"眼中壮观忽岿然，缓带时来阅干橹。","Rank":0,"PoetryId":null,"Pinyin":"yǎn zhōng zhuàng guān hū kuī rán ，huǎn dài shǐ lái yuè gān lǔ ","Tag":null,"Explanation":null,"English":null,"Sort":5,"Dynasty":"明"},{"Id":6705608,"Sentence":"四方玉帛趋神京，千车万舶无留行。","Rank":0,"PoetryId":null,"Pinyin":"sì fāng yù bó qū shén jīng ，qiān chē mò bó mó lǐu háng ","Tag":null,"Explanation":null,"English":null,"Sort":6,"Dynasty":"明"},{"Id":6705609,"Sentence":"题品休歌太行路，丽谯却数天津城。","Rank":0,"PoetryId":null,"Pinyin":"tǐ pin xīu gē tài háng lù ，lǐ qiáo què shǔ tiān jīn chéng ","Tag":null,"Explanation":null,"English":null,"Sort":7,"Dynasty":"明"},{"Id":6705610,"Sentence":"忆昔文皇曾驻跸，父老相传至今日。","Rank":0,"PoetryId":null,"Pinyin":"yì xī wén huáng céng zhù bì ，fǔ lǎo xiāng chuán zhì jīn rì ","Tag":null,"Explanation":null,"English":null,"Sort":8,"Dynasty":"明"},{"Id":6705611,"Sentence":"宪臣初下新条章，宿将谁谙旧军律。","Rank":0,"PoetryId":null,"Pinyin":"xiǎn chén chū xià xīn tiáo zhāng ，sù jiāng shéi ān jìu jūn lǜ ","Tag":null,"Explanation":null,"English":null,"Sort":9,"Dynasty":"明"},{"Id":6705612,"Sentence":"城头大旆翻晴红，城边细柳摇薰风。","Rank":0,"PoetryId":null,"Pinyin":"chéng tóu dà pèi fān qǐng gōng ，chéng biān xì liu yáo xūn fēng ","Tag":null,"Explanation":null,"English":null,"Sort":10,"Dynasty":"明"},{"Id":6705613,"Sentence":"我来徙倚不能去，宸居宛在红云中。","Rank":0,"PoetryId":null,"Pinyin":"wǒ lái xi yi bú néng qù ，chén jū wǎn zài gōng yún zhōng ","Tag":null,"Explanation":null,"English":null,"Sort":11,"Dynasty":"明"},{"Id":6705614,"Sentence":"画角悠扬鼓声壮，雉堞嵯峨日初上。","Rank":0,"PoetryId":null,"Pinyin":"huà jiǎo yōu yáng gǔ shēng zhuàng ，zhì dié cuó é rì chū shǎng ","Tag":null,"Explanation":null,"English":null,"Sort":12,"Dynasty":"明"},{"Id":6705615,"Sentence":"掀髯听讲阴符篇，谁道儒生不堪将。","Rank":0,"PoetryId":null,"Pinyin":"xiān rán tīng jiǎng yīn fú piān ，shéi dāo rú shēng bú kān jiāng ","Tag":null,"Explanation":null,"English":null,"Sort":13,"Dynasty":"明"},{"Id":6705616,"Sentence":"槛外滔滔河水流，酒酣击节歌新楼。","Rank":0,"PoetryId":null,"Pinyin":"jiàn wài tāo tāo hé shui lǐu ，jiu hān jī jiē gē xīn lóu ","Tag":null,"Explanation":null,"English":null,"Sort":14,"Dynasty":"明"},{"Id":6705617,"Sentence":"盛年相与赤心在，范公敢谢苍生忧。","Rank":0,"PoetryId":null,"Pinyin":"chéng nián xiāng yú chì xīn zài ，fàn gōng gǎn xiè cāng shēng yōu ","Tag":null,"Explanation":null,"English":null,"Sort":15,"Dynasty":"明"}]}