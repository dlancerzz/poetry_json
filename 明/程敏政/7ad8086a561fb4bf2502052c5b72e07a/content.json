{"Id":510849,"Title":"广平王同守原常治水底绩卷","Dynasty":"明","Author":"程敏政","Context":"一宵水决漳河冲，鲸波突下驱雷风。划然蚀出贾村口，联堤属堰如飞蓬。城门昼闭人反走，四顾已作冯夷宫。贰车王公智且勇，拯溺坐遣舟车通。行人拔济免鱼腹，公仓保护留陈红。秪馀决口水如故，屡塞屡坏愁民穷。民言必得贰车往，上官委牒来匆匆。王公一念通昊穹，单骑直抵漳河东。左畚右锸万众集，指呼中坐如元戎。先疏下土杀水势，巨楗却捣奔流中。土黏石砌完且固，十里隐隐拖晴虹。几年泛滥一朝去，入眼似觉沧溟空。施工次第在方寸，旁观束手真吴蒙。挽牛未数百步洪，射蛟不用千钧弓。跨岸长桥复绵亘，绕坻嘉木还青葱。膏腴可佃六千顷，官租遮莫忧难充。马前加额来田翁，道上拍手歌村童。神龙庙下磨巨石，太史执笔书成功。埭称召伯可专美，堤号苏公谁长雄。我家中寓瀛海郡，北方水患恒忡忡。考图按谱多旧迹，坐视孰肯劳其躬。假令稍费疏筑工，斩地即挽凶为丰。临风抚卷三叹息，惠政安得千王公，呼呜惠政安得千王公。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ad8086a561fb4bf2502052c5b72e07a","Step":0,"Verses":[{"Id":6399291,"Sentence":"一宵水决漳河冲，鲸波突下驱雷风。","Rank":0,"PoetryId":null,"Pinyin":"yī xiāo shui jué zhāng hé chōng ，jīng bō tū xià qū léi fēng ","Tag":null,"Explanation":null,"English":null,"Sort":0,"Dynasty":"明"},{"Id":6399292,"Sentence":"划然蚀出贾村口，联堤属堰如飞蓬。","Rank":0,"PoetryId":null,"Pinyin":"huá rán shǐ chū gǔ cūn kǒu ，lián dī shǔ yàn rú fēi péng ","Tag":null,"Explanation":null,"English":null,"Sort":1,"Dynasty":"明"},{"Id":6399293,"Sentence":"城门昼闭人反走，四顾已作冯夷宫。","Rank":0,"PoetryId":null,"Pinyin":"chéng mén zhòu bì rén fǎn zǒu ，sì gù yi zuō féng yǐ gōng ","Tag":null,"Explanation":null,"English":null,"Sort":2,"Dynasty":"明"},{"Id":6399294,"Sentence":"贰车王公智且勇，拯溺坐遣舟车通。","Rank":0,"PoetryId":null,"Pinyin":"èr chē wáng gōng zhì jū yǒng ，zhěng nì zuò qiǎn zhōu chē tōng ","Tag":null,"Explanation":null,"English":null,"Sort":3,"Dynasty":"明"},{"Id":6399295,"Sentence":"行人拔济免鱼腹，公仓保护留陈红。","Rank":0,"PoetryId":null,"Pinyin":"háng rén bá ji miǎn yú fù ，gōng cāng bǎo hù lǐu chén gōng ","Tag":null,"Explanation":null,"English":null,"Sort":4,"Dynasty":"明"},{"Id":6399296,"Sentence":"秪馀决口水如故，屡塞屡坏愁民穷。","Rank":0,"PoetryId":null,"Pinyin":"zhī yú jué kǒu shui rú gù ，lǚ sāi lǚ huài chóu mǐn qióng ","Tag":null,"Explanation":null,"English":null,"Sort":5,"Dynasty":"明"},{"Id":6399297,"Sentence":"民言必得贰车往，上官委牒来匆匆。","Rank":0,"PoetryId":null,"Pinyin":"mǐn yán bì dé èr chē wǎng ，shǎng guān wēi dié lái cōng cōng ","Tag":null,"Explanation":null,"English":null,"Sort":6,"Dynasty":"明"},{"Id":6399298,"Sentence":"王公一念通昊穹，单骑直抵漳河东。","Rank":0,"PoetryId":null,"Pinyin":"wáng gōng yī niàn tōng hào qióng ，chán jì zhǐ di zhāng hé dōng ","Tag":null,"Explanation":null,"English":null,"Sort":7,"Dynasty":"明"},{"Id":6399299,"Sentence":"左畚右锸万众集，指呼中坐如元戎。","Rank":0,"PoetryId":null,"Pinyin":"zuǒ běn yòu chā mò zhòng jǐ ，zhi hū zhōng zuò rú yuán róng ","Tag":null,"Explanation":null,"English":null,"Sort":8,"Dynasty":"明"},{"Id":6399300,"Sentence":"先疏下土杀水势，巨楗却捣奔流中。","Rank":0,"PoetryId":null,"Pinyin":"xiān shū xià tǔ shā shui shì ，jù jiàn què dǎo bēn lǐu zhōng ","Tag":null,"Explanation":null,"English":null,"Sort":9,"Dynasty":"明"},{"Id":6399301,"Sentence":"土黏石砌完且固，十里隐隐拖晴虹。","Rank":0,"PoetryId":null,"Pinyin":"tǔ nián dàn qì wán jū gù ，shǐ li yin yin tuō qǐng hóng ","Tag":null,"Explanation":null,"English":null,"Sort":10,"Dynasty":"明"},{"Id":6399302,"Sentence":"几年泛滥一朝去，入眼似觉沧溟空。","Rank":0,"PoetryId":null,"Pinyin":"jī nián fán làn yī cháo qù ，rù yǎn shì jiào cāng mǐng kōng ","Tag":null,"Explanation":null,"English":null,"Sort":11,"Dynasty":"明"},{"Id":6399303,"Sentence":"施工次第在方寸，旁观束手真吴蒙。","Rank":0,"PoetryId":null,"Pinyin":"shī gōng cì dì zài fāng cùn ，páng guān shù shǒu zhēn wú mēng ","Tag":null,"Explanation":null,"English":null,"Sort":12,"Dynasty":"明"},{"Id":6399304,"Sentence":"挽牛未数百步洪，射蛟不用千钧弓。","Rank":0,"PoetryId":null,"Pinyin":"wǎn nǐu wèi shǔ bǎi bù hóng ，shè jiāo bú yòng qiān jūn gōng ","Tag":null,"Explanation":null,"English":null,"Sort":13,"Dynasty":"明"},{"Id":6399305,"Sentence":"跨岸长桥复绵亘，绕坻嘉木还青葱。","Rank":0,"PoetryId":null,"Pinyin":"kuà àn cháng qiáo fù mián gèn ，rào chǐ jiā mù hái qīng cōng ","Tag":null,"Explanation":null,"English":null,"Sort":14,"Dynasty":"明"},{"Id":6399306,"Sentence":"膏腴可佃六千顷，官租遮莫忧难充。","Rank":0,"PoetryId":null,"Pinyin":"gāo yú kě diàn lìu qiān qing ，guān zū zhē mò yōu nán chōng ","Tag":null,"Explanation":null,"English":null,"Sort":15,"Dynasty":"明"},{"Id":6399307,"Sentence":"马前加额来田翁，道上拍手歌村童。","Rank":0,"PoetryId":null,"Pinyin":"mǎ qián jiā é lái tián wēng ，dāo shǎng pāi shǒu gē cūn tóng ","Tag":null,"Explanation":null,"English":null,"Sort":16,"Dynasty":"明"},{"Id":6399308,"Sentence":"神龙庙下磨巨石，太史执笔书成功。","Rank":0,"PoetryId":null,"Pinyin":"shén lóng miào xià mó jù dàn ，tài shi zhǐ bi shū chéng gōng ","Tag":null,"Explanation":null,"English":null,"Sort":17,"Dynasty":"明"},{"Id":6399309,"Sentence":"埭称召伯可专美，堤号苏公谁长雄。","Rank":0,"PoetryId":null,"Pinyin":"dài chèn shào bǎi kě zhuān měi ，dī háo sū gōng shéi cháng xióng ","Tag":null,"Explanation":null,"English":null,"Sort":18,"Dynasty":"明"},{"Id":6399310,"Sentence":"我家中寓瀛海郡，北方水患恒忡忡。","Rank":0,"PoetryId":null,"Pinyin":"wǒ gū zhōng yù yǐng hǎi jùn ，běi fāng shui huàn héng chōng chōng ","Tag":null,"Explanation":null,"English":null,"Sort":19,"Dynasty":"明"},{"Id":6399311,"Sentence":"考图按谱多旧迹，坐视孰肯劳其躬。","Rank":0,"PoetryId":null,"Pinyin":"kǎo tú àn pǔ duō jìu jì ，zuò shì shú kěn láo jī gōng ","Tag":null,"Explanation":null,"English":null,"Sort":20,"Dynasty":"明"},{"Id":6399312,"Sentence":"假令稍费疏筑工，斩地即挽凶为丰。","Rank":0,"PoetryId":null,"Pinyin":"jiǎ ling shāo fèi shū zhú gōng ，zhǎn 地jǐ wǎn xiōng wéi fēng ","Tag":null,"Explanation":null,"English":null,"Sort":21,"Dynasty":"明"},{"Id":6399313,"Sentence":"临风抚卷三叹息，惠政安得千王公，呼呜惠政安得千王公。","Rank":0,"PoetryId":null,"Pinyin":"lǐn fēng fǔ juǎn sān tàn xī ，huì zhèng ān dé qiān wáng gōng ，hū wū huì zhèng ān dé qiān wáng gōng ","Tag":null,"Explanation":null,"English":null,"Sort":22,"Dynasty":"明"}]}