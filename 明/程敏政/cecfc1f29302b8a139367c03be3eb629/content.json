{"Id":511825,"Title":"月波楼为吴孟实题","Dynasty":"明","Author":"程敏政","Context":"遥天无片云，溪水荫清樾。谁开溪上楼，早见溪上月。恍然冰壶中，涌此烂银阙。主人时独来，水鸟声乍歇。橘林晚霜过，荷沜微风发。晴峰远相带，隐隐青一发。水天荡无垠，斗柄正高揭。凭阑击唾壶，神爽已飞越。我欲往从之，乘夜泛渔筏。一笑捲疏帘，促席共薇蕨。酒力清易醒，诗怀浩难竭。入眼竹洲寒，何时解尘袜。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cecfc1f29302b8a139367c03be3eb629","Step":0,"Verses":[{"Id":6886256,"Sentence":"遥天无片云，溪水荫清樾。","Rank":0,"PoetryId":null,"Pinyin":"yáo tiān mó piān yún ，xī shui yīn qīng yuè ","Tag":null,"Explanation":null,"English":null,"Sort":0,"Dynasty":"明"},{"Id":6886257,"Sentence":"谁开溪上楼，早见溪上月。","Rank":0,"PoetryId":null,"Pinyin":"shéi kāi xī shǎng lóu ，zǎo jiàn xī shǎng yuè ","Tag":null,"Explanation":null,"English":null,"Sort":1,"Dynasty":"明"},{"Id":6886258,"Sentence":"恍然冰壶中，涌此烂银阙。","Rank":0,"PoetryId":null,"Pinyin":"huǎng rán bīng hú zhōng ，chōng ci làn yǐn quē ","Tag":null,"Explanation":null,"English":null,"Sort":2,"Dynasty":"明"},{"Id":6886259,"Sentence":"主人时独来，水鸟声乍歇。","Rank":0,"PoetryId":null,"Pinyin":"zhǔ rén shǐ dú lái ，shui diǎo shēng zhà xiē ","Tag":null,"Explanation":null,"English":null,"Sort":3,"Dynasty":"明"},{"Id":6886260,"Sentence":"橘林晚霜过，荷沜微风发。","Rank":0,"PoetryId":null,"Pinyin":"jú lǐn wǎn shuāng guō ，hé pàn wēi fēng fā ","Tag":null,"Explanation":null,"English":null,"Sort":4,"Dynasty":"明"},{"Id":6886261,"Sentence":"晴峰远相带，隐隐青一发。","Rank":0,"PoetryId":null,"Pinyin":"qǐng fēng yuǎn xiāng dài ，yin yin qīng yī fā ","Tag":null,"Explanation":null,"English":null,"Sort":5,"Dynasty":"明"},{"Id":6886262,"Sentence":"水天荡无垠，斗柄正高揭。","Rank":0,"PoetryId":null,"Pinyin":"shui tiān dàng mó yǐn ，dǒu bing zhēng gāo jiē ","Tag":null,"Explanation":null,"English":null,"Sort":6,"Dynasty":"明"},{"Id":6886263,"Sentence":"凭阑击唾壶，神爽已飞越。","Rank":0,"PoetryId":null,"Pinyin":"pǐng lán jī tuò hú ，shén shuǎng yi fēi yuè ","Tag":null,"Explanation":null,"English":null,"Sort":7,"Dynasty":"明"},{"Id":6886264,"Sentence":"我欲往从之，乘夜泛渔筏。","Rank":0,"PoetryId":null,"Pinyin":"wǒ yù wǎng cóng zhī ，chéng yè fán yú fá ","Tag":null,"Explanation":null,"English":null,"Sort":8,"Dynasty":"明"},{"Id":6886265,"Sentence":"一笑捲疏帘，促席共薇蕨。","Rank":0,"PoetryId":null,"Pinyin":"yī xiào juǎn shū lián ，cù xǐ gōng wēi jué ","Tag":null,"Explanation":null,"English":null,"Sort":9,"Dynasty":"明"},{"Id":6886266,"Sentence":"酒力清易醒，诗怀浩难竭。","Rank":0,"PoetryId":null,"Pinyin":"jiu lì qīng yì xing ，shī huái hào nán jié ","Tag":null,"Explanation":null,"English":null,"Sort":10,"Dynasty":"明"},{"Id":6886267,"Sentence":"入眼竹洲寒，何时解尘袜。","Rank":0,"PoetryId":null,"Pinyin":"rù yǎn zhú zhōu hán ，hé shǐ jiě chén wà ","Tag":null,"Explanation":null,"English":null,"Sort":11,"Dynasty":"明"}]}