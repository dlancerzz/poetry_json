{"Id":475644,"Title":"题戎王出猎图","Dynasty":"明","Author":"程敏政","Context":"黑山之北青海头，草木摇落风飕飕。平原一望渺无际，猎骑四踏黄云秋。戎王小年面如玉，彷佛当时李存勖。锦袍白马弯雕弧，一箭真应倒苍鹿。苍鹿却走青羊奔，沙碛霜中馀血痕。相随两两奉驱策，毡裘辫发皆羌浑。一犬腾身逐惊兔，后骑鞲鹰笑相顾。大家贾勇各忘疲，倒载争多不知暮。健儿独往先着鞭，自期百发无虚弦。何物霜蹄忽星迸，脱手落地仍欣然。几辆毡车驻山口，应待归来劝胡酒。共燖熊掌炙驼峰，《敕勒歌》长出林薮。歌长昼短乐未央，皂旗闪烁天苍凉。明朝移帐定何所，择地还开新猎场。方今圣人居大宝，烽燧无烟罢天讨。胡雏长作画中看，莫近飞狐塞垣道。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2476d35fb7a1fe924d5902a6cda9e791","Step":0,"Verses":[{"Id":6705582,"Sentence":"黑山之北青海头，草木摇落风飕飕。","Rank":0,"PoetryId":null,"Pinyin":"hēi shān zhī běi qīng hǎi tóu ，cǎo mù yáo là fēng sōu sōu ","Tag":null,"Explanation":null,"English":null,"Sort":0,"Dynasty":"明"},{"Id":6705583,"Sentence":"平原一望渺无际，猎骑四踏黄云秋。","Rank":0,"PoetryId":null,"Pinyin":"pǐng yuán yī wàng miǎo mó jì ，liè jì sì tā huáng yún qīu ","Tag":null,"Explanation":null,"English":null,"Sort":1,"Dynasty":"明"},{"Id":6705584,"Sentence":"戎王小年面如玉，彷佛当时李存勖。","Rank":0,"PoetryId":null,"Pinyin":"róng wáng xiǎo nián miàn rú yù ，fǎng fó dāng shǐ li cún xù ","Tag":null,"Explanation":null,"English":null,"Sort":2,"Dynasty":"明"},{"Id":6705585,"Sentence":"锦袍白马弯雕弧，一箭真应倒苍鹿。","Rank":0,"PoetryId":null,"Pinyin":"jin páo bái mǎ wān diāo hú ，yī jiàn zhēn yīng dǎo cāng lù ","Tag":null,"Explanation":null,"English":null,"Sort":3,"Dynasty":"明"},{"Id":6705586,"Sentence":"苍鹿却走青羊奔，沙碛霜中馀血痕。","Rank":0,"PoetryId":null,"Pinyin":"cāng lù què zǒu qīng yáng bēn ，shā qì shuāng zhōng yú xiě hén ","Tag":null,"Explanation":null,"English":null,"Sort":4,"Dynasty":"明"},{"Id":6705587,"Sentence":"相随两两奉驱策，毡裘辫发皆羌浑。","Rank":0,"PoetryId":null,"Pinyin":"xiāng suǐ liǎng liǎng fèng qū cè ，zhān qǐu biàn fā jiē qiāng hún ","Tag":null,"Explanation":null,"English":null,"Sort":5,"Dynasty":"明"},{"Id":6705588,"Sentence":"一犬腾身逐惊兔，后骑鞲鹰笑相顾。","Rank":0,"PoetryId":null,"Pinyin":"yī quǎn tēng shēn zhú jīng tù ，hòu jì gōu yīng xiào xiāng gù ","Tag":null,"Explanation":null,"English":null,"Sort":6,"Dynasty":"明"},{"Id":6705589,"Sentence":"大家贾勇各忘疲，倒载争多不知暮。","Rank":0,"PoetryId":null,"Pinyin":"dà gū gǔ yǒng gě wàng pǐ ，dǎo zǎi zhēng duō bú zhī mù ","Tag":null,"Explanation":null,"English":null,"Sort":7,"Dynasty":"明"},{"Id":6705590,"Sentence":"健儿独往先着鞭，自期百发无虚弦。","Rank":0,"PoetryId":null,"Pinyin":"jiàn ér dú wǎng xiān zhāo biān ，zì jī bǎi fā mó xū xián ","Tag":null,"Explanation":null,"English":null,"Sort":8,"Dynasty":"明"},{"Id":6705591,"Sentence":"何物霜蹄忽星迸，脱手落地仍欣然。","Rank":0,"PoetryId":null,"Pinyin":"hé wù shuāng tǐ hū xīng bèng ，tuō shǒu là 地réng xīn rán ","Tag":null,"Explanation":null,"English":null,"Sort":9,"Dynasty":"明"},{"Id":6705592,"Sentence":"几辆毡车驻山口，应待归来劝胡酒。","Rank":0,"PoetryId":null,"Pinyin":"jī liàng zhān chē zhù shān kǒu ，yīng dāi guī lái quàn hú jiu ","Tag":null,"Explanation":null,"English":null,"Sort":10,"Dynasty":"明"},{"Id":6705593,"Sentence":"共燖熊掌炙驼峰，《敕勒歌》长出林薮。","Rank":0,"PoetryId":null,"Pinyin":"gōng xún xióng zhǎng zhì tuó fēng ，《chì lè gē 》cháng chū lǐn sǒu ","Tag":null,"Explanation":null,"English":null,"Sort":11,"Dynasty":"明"},{"Id":6705594,"Sentence":"歌长昼短乐未央，皂旗闪烁天苍凉。","Rank":0,"PoetryId":null,"Pinyin":"gē cháng zhòu duǎn lè wèi yāng ，zào qǐ shǎn shuò tiān cāng liáng ","Tag":null,"Explanation":null,"English":null,"Sort":12,"Dynasty":"明"},{"Id":6705595,"Sentence":"明朝移帐定何所，择地还开新猎场。","Rank":0,"PoetryId":null,"Pinyin":"mǐng cháo yǐ zhàng dìng hé suǒ ，zé 地hái kāi xīn liè cháng ","Tag":null,"Explanation":null,"English":null,"Sort":13,"Dynasty":"明"},{"Id":6705596,"Sentence":"方今圣人居大宝，烽燧无烟罢天讨。","Rank":0,"PoetryId":null,"Pinyin":"fāng jīn shèng rén jū dà bǎo ，fēng suì mó yān bā tiān tǎo ","Tag":null,"Explanation":null,"English":null,"Sort":14,"Dynasty":"明"},{"Id":6705597,"Sentence":"胡雏长作画中看，莫近飞狐塞垣道。","Rank":0,"PoetryId":null,"Pinyin":"hú chú cháng zuō huà zhōng kān ，mò jìn fēi hú sāi yuán dāo ","Tag":null,"Explanation":null,"English":null,"Sort":15,"Dynasty":"明"}]}