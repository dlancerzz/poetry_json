{"Id":698781,"Title":"夜穿杭城宿吴山驿明日三司故人固请游西湖又明日遂拜岳王坟饮净慈寺时顾天锡郎中以公事寓杭不及预会","Dynasty":"明","Author":"程敏政","Context":"匆匆行李夜穿城，好友来寻半日盟。峰顶几多僧锡住，湖心无数酒船行。风来废苑堪怀古，雨蚀残碑不记名。入眼净慈还数里，望尘先拜岳家茔。湖上东风水似苔，群公相约看山来。午钟殷殷穿低树，春宴纷纷集宝台。千里暂教尘梦醒，一尊思待故人开。兴酣更欲寻龙井，谁有风流续辩才。","PoertyType":null,"Cipai":"西湖","Status":1,"Rank":0,"Tag":null,"Explanation":null,"First":null,"Guid":"9ec30f3bf10f51944f3d330a6feaf305","Step":0,"Verses":[{"Id":6641415,"Sentence":"匆匆行李夜穿城，好友来寻半日盟。","Rank":0,"PoetryId":null,"Pinyin":"cōng cōng háng li yè chuān chéng ，hǎo yǒu lái xún bàn rì méng ","Tag":null,"Explanation":null,"English":null,"Sort":0,"Dynasty":"明"},{"Id":6641416,"Sentence":"峰顶几多僧锡住，湖心无数酒船行。","Rank":0,"PoetryId":null,"Pinyin":"fēng ding jī duō sēng xī zhù ，hú xīn mó shǔ jiu chuán háng ","Tag":null,"Explanation":null,"English":null,"Sort":1,"Dynasty":"明"},{"Id":6641417,"Sentence":"风来废苑堪怀古，雨蚀残碑不记名。","Rank":0,"PoetryId":null,"Pinyin":"fēng lái fèi yuàn kān huái gǔ ，yǔ shǐ cán bēi bú jì mǐng ","Tag":null,"Explanation":null,"English":null,"Sort":2,"Dynasty":"明"},{"Id":6641418,"Sentence":"入眼净慈还数里，望尘先拜岳家茔。","Rank":0,"PoetryId":null,"Pinyin":"rù yǎn jìng cǐ hái shǔ li ，wàng chén xiān bài yuè gū yǐng ","Tag":null,"Explanation":null,"English":null,"Sort":3,"Dynasty":"明"},{"Id":6641419,"Sentence":"湖上东风水似苔，群公相约看山来。","Rank":0,"PoetryId":null,"Pinyin":"hú shǎng dōng fēng shui shì tāi ，qún gōng xiāng yāo kān shān lái ","Tag":null,"Explanation":null,"English":null,"Sort":4,"Dynasty":"明"},{"Id":6641420,"Sentence":"午钟殷殷穿低树，春宴纷纷集宝台。","Rank":0,"PoetryId":null,"Pinyin":"wǔ zhōng yān yān chuān dī shù ，chūn yàn fēn fēn jǐ bǎo tāi ","Tag":null,"Explanation":null,"English":null,"Sort":5,"Dynasty":"明"},{"Id":6641421,"Sentence":"千里暂教尘梦醒，一尊思待故人开。","Rank":0,"PoetryId":null,"Pinyin":"qiān li zàn jiāo chén mèng xing ，yī zūn sāi dāi gù rén kāi ","Tag":null,"Explanation":null,"English":null,"Sort":6,"Dynasty":"明"},{"Id":6641422,"Sentence":"兴酣更欲寻龙井，谁有风流续辩才。","Rank":0,"PoetryId":null,"Pinyin":"xīng hān gēng yù xún lóng jing ，shéi yǒu fēng lǐu xù biàn cái ","Tag":null,"Explanation":null,"English":null,"Sort":7,"Dynasty":"明"}]}