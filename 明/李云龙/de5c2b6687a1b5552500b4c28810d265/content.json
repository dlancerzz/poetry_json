{"Id":625589,"Title":"啸楼诗自选后集怀陈燮伯却寄","Dynasty":"明","Author":"李云龙","Context":"陈生萧条有远托，翩翩自是鸡群鹤。引将沧海洗心魂，眉宇尝浮秋水绿。好从幽谷采芳兰，少在人间多在山。我昨传书托飞鸟，诗筒曾带白云还。去年送我粤江侧，解衣为我壮行色。酒酣弹剑发悲歌，长风怒号江水立。只今年才二十馀，丰骨满面多虬须。见人退逊噤不语，谁知袖有骊龙珠。客途落落寡所遇，一片肝肠无处吐。相思目断西江云，归梦夜迷南浦路。江头杨柳黄金枝，又向天涯绾别离。故园春色还何似，折得梅花持赠谁。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"de5c2b6687a1b5552500b4c28810d265","Step":0,"Verses":[{"Id":6542404,"Sentence":"陈生萧条有远托，翩翩自是鸡群鹤。","Rank":0,"PoetryId":null,"Pinyin":"chén shēng xiāo tiáo yǒu yuǎn tuō ，piān piān zì shì jī qún hè ","Tag":null,"Explanation":null,"English":null,"Sort":0,"Dynasty":"明"},{"Id":6542405,"Sentence":"引将沧海洗心魂，眉宇尝浮秋水绿。","Rank":0,"PoetryId":null,"Pinyin":"yin jiāng cāng hǎi xi xīn hún ，méi yǔ cháng fú qīu shui lù ","Tag":null,"Explanation":null,"English":null,"Sort":1,"Dynasty":"明"},{"Id":6542406,"Sentence":"好从幽谷采芳兰，少在人间多在山。","Rank":0,"PoetryId":null,"Pinyin":"hǎo cóng yōu gǔ cǎi fāng lán ，shǎo zài rén jiān duō zài shān ","Tag":null,"Explanation":null,"English":null,"Sort":2,"Dynasty":"明"},{"Id":6542407,"Sentence":"我昨传书托飞鸟，诗筒曾带白云还。","Rank":0,"PoetryId":null,"Pinyin":"wǒ zuó chuán shū tuō fēi diǎo ，shī tǒng céng dài bái yún hái ","Tag":null,"Explanation":null,"English":null,"Sort":3,"Dynasty":"明"},{"Id":6542408,"Sentence":"去年送我粤江侧，解衣为我壮行色。","Rank":0,"PoetryId":null,"Pinyin":"qù nián sòng wǒ yuè jiāng cè ，jiě yī wéi wǒ zhuàng háng sè ","Tag":null,"Explanation":null,"English":null,"Sort":4,"Dynasty":"明"},{"Id":6542409,"Sentence":"酒酣弹剑发悲歌，长风怒号江水立。","Rank":0,"PoetryId":null,"Pinyin":"jiu hān dàn jiàn fā bēi gē ，cháng fēng nù háo jiāng shui lì ","Tag":null,"Explanation":null,"English":null,"Sort":5,"Dynasty":"明"},{"Id":6542410,"Sentence":"只今年才二十馀，丰骨满面多虬须。","Rank":0,"PoetryId":null,"Pinyin":"zhī jīn nián cái èr shǐ yú ，fēng gū mǎn miàn duō qǐu xū ","Tag":null,"Explanation":null,"English":null,"Sort":6,"Dynasty":"明"},{"Id":6542411,"Sentence":"见人退逊噤不语，谁知袖有骊龙珠。","Rank":0,"PoetryId":null,"Pinyin":"jiàn rén tuì xùn jìn bú yǔ ，shéi zhī xìu yǒu lǐ lóng zhū ","Tag":null,"Explanation":null,"English":null,"Sort":7,"Dynasty":"明"},{"Id":6542412,"Sentence":"客途落落寡所遇，一片肝肠无处吐。","Rank":0,"PoetryId":null,"Pinyin":"kè tú là là guǎ suǒ yù ，yī piān gān cháng mó chǔ tǔ ","Tag":null,"Explanation":null,"English":null,"Sort":8,"Dynasty":"明"},{"Id":6542413,"Sentence":"相思目断西江云，归梦夜迷南浦路。","Rank":0,"PoetryId":null,"Pinyin":"xiāng sāi mù duàn xī jiāng yún ，guī mèng yè mī nā pǔ lù ","Tag":null,"Explanation":null,"English":null,"Sort":9,"Dynasty":"明"},{"Id":6542414,"Sentence":"江头杨柳黄金枝，又向天涯绾别离。","Rank":0,"PoetryId":null,"Pinyin":"jiāng tóu yáng liu huáng jīn zhī ，yòu xiàng tiān yá wǎn bié lǐ ","Tag":null,"Explanation":null,"English":null,"Sort":10,"Dynasty":"明"},{"Id":6542415,"Sentence":"故园春色还何似，折得梅花持赠谁。","Rank":0,"PoetryId":null,"Pinyin":"gù yuán chūn sè hái hé shì ，shé dé méi huā chǐ zèng shéi ","Tag":null,"Explanation":null,"English":null,"Sort":11,"Dynasty":"明"}]}