{"Id":687442,"Title":"和邓玄度少参楼居诗次韵","Dynasty":"明","Author":"李云龙","Context":"风尘未了宰官缘，归隐于今亦偶然。漫道投閒容寄傲，暂凭飞梦托游仙。荒郊落日啼秋雁，几处孤城带暮烟。若使一枝栖便稳，东山何事不安眠。竹里茅堂一径赊，半池新水浸鸣蛙。清尊时酌云边路，野服初裁岭上霞。斜日庭除双舞鹤，晚风门巷半飞花。看山满载篮舆去，人拟柴桑处士家。萧斋清似玉壶冰，望去常惊紫气蒸。卖药频停采芝侣，摘蔬时供折芦僧。探来金检知无数，梦到瑶台定几层。最羡罗浮青入目，名山长向席边登。身世悠悠可自知，人间堪笑有情痴。阴阳往复双过鸟，今古兴亡一局棋。春去名花浑入梦，暖回病草又逢医。衰荣无定皆如此，且把新声付雪儿。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1e5119d71e21b5fe873e9d99cdd5e6a5","Step":0,"Verses":[{"Id":6167866,"Sentence":"风尘未了宰官缘，归隐于今亦偶然。","Rank":0,"PoetryId":null,"Pinyin":"fēng chén wèi 了zǎi guān yuán ，guī yin yú jīn yì ǒu rán ","Tag":null,"Explanation":null,"English":null,"Sort":0,"Dynasty":"明"},{"Id":6167867,"Sentence":"漫道投閒容寄傲，暂凭飞梦托游仙。","Rank":0,"PoetryId":null,"Pinyin":"màn dāo tóu jiān róng jì ào ，zàn pǐng fēi mèng tuō yóu xiān ","Tag":null,"Explanation":null,"English":null,"Sort":1,"Dynasty":"明"},{"Id":6167868,"Sentence":"荒郊落日啼秋雁，几处孤城带暮烟。","Rank":0,"PoetryId":null,"Pinyin":"huāng jiāo là rì tǐ qīu yàn ，jī chǔ gū chéng dài mù yān ","Tag":null,"Explanation":null,"English":null,"Sort":2,"Dynasty":"明"},{"Id":6167869,"Sentence":"若使一枝栖便稳，东山何事不安眠。","Rank":0,"PoetryId":null,"Pinyin":"rě shi yī zhī qī biàn wěn ，dōng shān hé shì bú ān mián ","Tag":null,"Explanation":null,"English":null,"Sort":3,"Dynasty":"明"},{"Id":6167870,"Sentence":"竹里茅堂一径赊，半池新水浸鸣蛙。","Rank":0,"PoetryId":null,"Pinyin":"zhú li máo táng yī jìng shē ，bàn chǐ xīn shui jìn mǐng wā ","Tag":null,"Explanation":null,"English":null,"Sort":4,"Dynasty":"明"},{"Id":6167871,"Sentence":"清尊时酌云边路，野服初裁岭上霞。","Rank":0,"PoetryId":null,"Pinyin":"qīng zūn shǐ zhuó yún biān lù ，yě fú chū cái ling shǎng xiá ","Tag":null,"Explanation":null,"English":null,"Sort":5,"Dynasty":"明"},{"Id":6167872,"Sentence":"斜日庭除双舞鹤，晚风门巷半飞花。","Rank":0,"PoetryId":null,"Pinyin":"xié rì tǐng chú shuāng wǔ hè ，wǎn fēng mén hàng bàn fēi huā ","Tag":null,"Explanation":null,"English":null,"Sort":6,"Dynasty":"明"},{"Id":6167873,"Sentence":"看山满载篮舆去，人拟柴桑处士家。","Rank":0,"PoetryId":null,"Pinyin":"kān shān mǎn zǎi lán yú qù ，rén ni chái sāng chǔ shì gū ","Tag":null,"Explanation":null,"English":null,"Sort":7,"Dynasty":"明"},{"Id":6167874,"Sentence":"萧斋清似玉壶冰，望去常惊紫气蒸。","Rank":0,"PoetryId":null,"Pinyin":"xiāo zhāi qīng shì yù hú bīng ，wàng qù cháng jīng zi qì zhēng ","Tag":null,"Explanation":null,"English":null,"Sort":8,"Dynasty":"明"},{"Id":6167875,"Sentence":"卖药频停采芝侣，摘蔬时供折芦僧。","Rank":0,"PoetryId":null,"Pinyin":"mài yào pǐn tǐng cǎi zhī lǚ ，zhāi shū shǐ gōng shé lú sēng ","Tag":null,"Explanation":null,"English":null,"Sort":9,"Dynasty":"明"},{"Id":6167876,"Sentence":"探来金检知无数，梦到瑶台定几层。","Rank":0,"PoetryId":null,"Pinyin":"tàn lái jīn jiǎn zhī mó shǔ ，mèng dào yáo tāi dìng jī céng ","Tag":null,"Explanation":null,"English":null,"Sort":10,"Dynasty":"明"},{"Id":6167877,"Sentence":"最羡罗浮青入目，名山长向席边登。","Rank":0,"PoetryId":null,"Pinyin":"zuì xiàn luó fú qīng rù mù ，mǐng shān cháng xiàng xǐ biān dēng ","Tag":null,"Explanation":null,"English":null,"Sort":11,"Dynasty":"明"},{"Id":6167878,"Sentence":"身世悠悠可自知，人间堪笑有情痴。","Rank":0,"PoetryId":null,"Pinyin":"shēn shì yōu yōu kě zì zhī ，rén jiān kān xiào yǒu qǐng chī ","Tag":null,"Explanation":null,"English":null,"Sort":12,"Dynasty":"明"},{"Id":6167879,"Sentence":"阴阳往复双过鸟，今古兴亡一局棋。","Rank":0,"PoetryId":null,"Pinyin":"yīn yáng wǎng fù shuāng guō diǎo ，jīn gǔ xīng wáng yī jú qǐ ","Tag":null,"Explanation":null,"English":null,"Sort":13,"Dynasty":"明"},{"Id":6167880,"Sentence":"春去名花浑入梦，暖回病草又逢医。","Rank":0,"PoetryId":null,"Pinyin":"chūn qù mǐng huā hún rù mèng ，nuǎn huǐ bìng cǎo yòu féng yī ","Tag":null,"Explanation":null,"English":null,"Sort":14,"Dynasty":"明"},{"Id":6167881,"Sentence":"衰荣无定皆如此，且把新声付雪儿。","Rank":0,"PoetryId":null,"Pinyin":"cuī róng mó dìng jiē rú ci ，jū bǎ xīn shēng fù xuě ér ","Tag":null,"Explanation":null,"English":null,"Sort":15,"Dynasty":"明"}]}