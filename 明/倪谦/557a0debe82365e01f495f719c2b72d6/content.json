{"Id":504916,"Title":"陪钱学士饮郁景章宅有诗见遗次韵","Dynasty":"明","Author":"倪谦","Context":"忆昔随骥尾，早承君子知。同朝笃交义，何殊凤鸣岐。宁知信素履，世路多艰危。章公既触阱，钱公亦逢巇。而我复婴祸，三人各分驰。虽云居患难，志节同坚持。谅是松柏性，不畏霜雪欺。天道乃好还，光辉今若斯。司制起永叔，典乐咨后夔。疲驽骖末乘，敢辞筋力衰。公皆国桢干，允为天子毗。拔茅误及茹，自揣夫何宜。喜兹展清宴，深杯安足辞。久别重欢聚，岂伊人力为。慷慨发高兴，示我清新诗。阳春本难和，聊叙衷肠私。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"557a0debe82365e01f495f719c2b72d6","Step":0,"Verses":[{"Id":6394501,"Sentence":"忆昔随骥尾，早承君子知。","Rank":0,"PoetryId":null,"Pinyin":"yì xī suǐ jì wěi ，zǎo chéng jūn zi zhī ","Tag":null,"Explanation":null,"English":null,"Sort":0,"Dynasty":"明"},{"Id":6394502,"Sentence":"同朝笃交义，何殊凤鸣岐。","Rank":0,"PoetryId":null,"Pinyin":"tóng cháo dǔ jiāo yǐ ，hé shū fèng mǐng qǐ ","Tag":null,"Explanation":null,"English":null,"Sort":1,"Dynasty":"明"},{"Id":6394503,"Sentence":"宁知信素履，世路多艰危。","Rank":0,"PoetryId":null,"Pinyin":"nǐng zhī xìn sù lǚ ，shì lù duō jiān wēi ","Tag":null,"Explanation":null,"English":null,"Sort":2,"Dynasty":"明"},{"Id":6394504,"Sentence":"章公既触阱，钱公亦逢巇。","Rank":0,"PoetryId":null,"Pinyin":"zhāng gōng jì chù jing ，qián gōng yì féng xī ","Tag":null,"Explanation":null,"English":null,"Sort":3,"Dynasty":"明"},{"Id":6394505,"Sentence":"而我复婴祸，三人各分驰。","Rank":0,"PoetryId":null,"Pinyin":"ér wǒ fù yīng huò ，sān rén gě fēn chǐ ","Tag":null,"Explanation":null,"English":null,"Sort":4,"Dynasty":"明"},{"Id":6394506,"Sentence":"虽云居患难，志节同坚持。","Rank":0,"PoetryId":null,"Pinyin":"suī yún jū huàn nán ，zhì jiē tóng jiān chǐ ","Tag":null,"Explanation":null,"English":null,"Sort":5,"Dynasty":"明"},{"Id":6394507,"Sentence":"谅是松柏性，不畏霜雪欺。","Rank":0,"PoetryId":null,"Pinyin":"liàng shì sōng bǎi xìng ，bú wèi shuāng xuě qī ","Tag":null,"Explanation":null,"English":null,"Sort":6,"Dynasty":"明"},{"Id":6394508,"Sentence":"天道乃好还，光辉今若斯。","Rank":0,"PoetryId":null,"Pinyin":"tiān dāo nǎi hǎo hái ，guāng huī jīn rě sī ","Tag":null,"Explanation":null,"English":null,"Sort":7,"Dynasty":"明"},{"Id":6394509,"Sentence":"司制起永叔，典乐咨后夔。","Rank":0,"PoetryId":null,"Pinyin":"sī zhì qi yǒng shū ，diǎn lè zī hòu kuǐ ","Tag":null,"Explanation":null,"English":null,"Sort":8,"Dynasty":"明"},{"Id":6394510,"Sentence":"疲驽骖末乘，敢辞筋力衰。","Rank":0,"PoetryId":null,"Pinyin":"pǐ nú cān mò chéng ，gǎn cǐ jīn lì cuī ","Tag":null,"Explanation":null,"English":null,"Sort":9,"Dynasty":"明"},{"Id":6394511,"Sentence":"公皆国桢干，允为天子毗。","Rank":0,"PoetryId":null,"Pinyin":"gōng jiē guó zhēn gān ，yǔn wéi tiān zi pǐ ","Tag":null,"Explanation":null,"English":null,"Sort":10,"Dynasty":"明"},{"Id":6394512,"Sentence":"拔茅误及茹，自揣夫何宜。","Rank":0,"PoetryId":null,"Pinyin":"bá máo wù jǐ rú ，zì chuāi fū hé yǐ ","Tag":null,"Explanation":null,"English":null,"Sort":11,"Dynasty":"明"},{"Id":6394513,"Sentence":"喜兹展清宴，深杯安足辞。","Rank":0,"PoetryId":null,"Pinyin":"xi cǐ zhǎn qīng yàn ，shēn bēi ān zú cǐ ","Tag":null,"Explanation":null,"English":null,"Sort":12,"Dynasty":"明"},{"Id":6394514,"Sentence":"久别重欢聚，岂伊人力为。","Rank":0,"PoetryId":null,"Pinyin":"jiu bié chóng huān jù ，qi yī rén lì wéi ","Tag":null,"Explanation":null,"English":null,"Sort":13,"Dynasty":"明"},{"Id":6394515,"Sentence":"慷慨发高兴，示我清新诗。","Rank":0,"PoetryId":null,"Pinyin":"kāng kǎi fā gāo xīng ，shì wǒ qīng xīn shī ","Tag":null,"Explanation":null,"English":null,"Sort":14,"Dynasty":"明"},{"Id":6394516,"Sentence":"阳春本难和，聊叙衷肠私。","Rank":0,"PoetryId":null,"Pinyin":"yáng chūn běn nán hé ，liáo xù zhōng cháng sī ","Tag":null,"Explanation":null,"English":null,"Sort":15,"Dynasty":"明"}]}