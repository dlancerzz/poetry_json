{"Id":558730,"Title":"书事二十韵","Dynasty":"明","Author":"贝琼","Context":"父老歌延祐，君臣忆至元。清光回日月，喜气入乾坤。不意经沦丧，相图事并吞。橐驼空大漠，骐骥死中原。浪信传三捷，深忧病七奔。关中防豕哭，河内且蜂屯。流血今千里，伤心远五门。羽衣悲弟子，宝玦泣王孙。管葛真难致，孙吴莫易论。如何轻大业，俱是窃殊恩。近报中台坼，遥瞻北极尊。狐狸号白昼，魑魅啸黄昏。贡赋时时急，征徭处处繁。故园荒草径，何处觅桃源。野外朱旗闪，城头画角喧。飘零从老去，局促偶生存。醉忆刘琨舞，狂兴阮籍言。登临空洒泪，去住总销魂。水国秋鸿落，霜林夜鹊翻。相知共南北，不得问寒温。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"25a67904ae6f4f8f4a5d3dbd270461d8","Step":0,"Verses":[{"Id":6462243,"Sentence":"父老歌延祐，君臣忆至元。","Rank":0,"PoetryId":null,"Pinyin":"fǔ lǎo gē yán yòu ，jūn chén yì zhì yuán ","Tag":null,"Explanation":null,"English":null,"Sort":0,"Dynasty":"明"},{"Id":6462244,"Sentence":"清光回日月，喜气入乾坤。","Rank":0,"PoetryId":null,"Pinyin":"qīng guāng huǐ rì yuè ，xi qì rù gān kūn ","Tag":null,"Explanation":null,"English":null,"Sort":1,"Dynasty":"明"},{"Id":6462245,"Sentence":"不意经沦丧，相图事并吞。","Rank":0,"PoetryId":null,"Pinyin":"bú yì jīng lún sāng ，xiāng tú shì bīng tūn ","Tag":null,"Explanation":null,"English":null,"Sort":2,"Dynasty":"明"},{"Id":6462246,"Sentence":"橐驼空大漠，骐骥死中原。","Rank":0,"PoetryId":null,"Pinyin":"tuó tuó kōng dà mò ，qǐ jì si zhōng yuán ","Tag":null,"Explanation":null,"English":null,"Sort":3,"Dynasty":"明"},{"Id":6462247,"Sentence":"浪信传三捷，深忧病七奔。","Rank":0,"PoetryId":null,"Pinyin":"làng xìn chuán sān jié ，shēn yōu bìng qī bēn ","Tag":null,"Explanation":null,"English":null,"Sort":4,"Dynasty":"明"},{"Id":6462248,"Sentence":"关中防豕哭，河内且蜂屯。","Rank":0,"PoetryId":null,"Pinyin":"guān zhōng fáng shi kū ，hé nèi jū fēng tún ","Tag":null,"Explanation":null,"English":null,"Sort":5,"Dynasty":"明"},{"Id":6462249,"Sentence":"流血今千里，伤心远五门。","Rank":0,"PoetryId":null,"Pinyin":"lǐu xiě jīn qiān li ，shāng xīn yuǎn wǔ mén ","Tag":null,"Explanation":null,"English":null,"Sort":6,"Dynasty":"明"},{"Id":6462250,"Sentence":"羽衣悲弟子，宝玦泣王孙。","Rank":0,"PoetryId":null,"Pinyin":"yǔ yī bēi dì zi ，bǎo jué qì wáng sūn ","Tag":null,"Explanation":null,"English":null,"Sort":7,"Dynasty":"明"},{"Id":6462251,"Sentence":"管葛真难致，孙吴莫易论。","Rank":0,"PoetryId":null,"Pinyin":"guǎn gé zhēn nán zhì ，sūn wú mò yì lún ","Tag":null,"Explanation":null,"English":null,"Sort":8,"Dynasty":"明"},{"Id":6462252,"Sentence":"如何轻大业，俱是窃殊恩。","Rank":0,"PoetryId":null,"Pinyin":"rú hé qīng dà yè ，jū shì qiè shū ēn ","Tag":null,"Explanation":null,"English":null,"Sort":9,"Dynasty":"明"},{"Id":6462253,"Sentence":"近报中台坼，遥瞻北极尊。","Rank":0,"PoetryId":null,"Pinyin":"jìn bào zhōng tāi chè ，yáo zhān běi jǐ zūn ","Tag":null,"Explanation":null,"English":null,"Sort":10,"Dynasty":"明"},{"Id":6462254,"Sentence":"狐狸号白昼，魑魅啸黄昏。","Rank":0,"PoetryId":null,"Pinyin":"hú lǐ háo bái zhòu ，chī mèi xiào huáng hūn ","Tag":null,"Explanation":null,"English":null,"Sort":11,"Dynasty":"明"},{"Id":6462255,"Sentence":"贡赋时时急，征徭处处繁。","Rank":0,"PoetryId":null,"Pinyin":"gòng fù shǐ shǐ jǐ ，zhēng yáo chǔ chǔ fán ","Tag":null,"Explanation":null,"English":null,"Sort":12,"Dynasty":"明"},{"Id":6462256,"Sentence":"故园荒草径，何处觅桃源。","Rank":0,"PoetryId":null,"Pinyin":"gù yuán huāng cǎo jìng ，hé chǔ mì táo yuán ","Tag":null,"Explanation":null,"English":null,"Sort":13,"Dynasty":"明"},{"Id":6462257,"Sentence":"野外朱旗闪，城头画角喧。","Rank":0,"PoetryId":null,"Pinyin":"yě wài zhū qǐ shǎn ，chéng tóu huà jiǎo xuān ","Tag":null,"Explanation":null,"English":null,"Sort":14,"Dynasty":"明"},{"Id":6462258,"Sentence":"飘零从老去，局促偶生存。","Rank":0,"PoetryId":null,"Pinyin":"piāo lǐng cóng lǎo qù ，jú cù ǒu shēng cún ","Tag":null,"Explanation":null,"English":null,"Sort":15,"Dynasty":"明"},{"Id":6462259,"Sentence":"醉忆刘琨舞，狂兴阮籍言。","Rank":0,"PoetryId":null,"Pinyin":"zuì yì lǐu kūn wǔ ，kuáng xīng ruǎn jǐ yán ","Tag":null,"Explanation":null,"English":null,"Sort":16,"Dynasty":"明"},{"Id":6462260,"Sentence":"登临空洒泪，去住总销魂。","Rank":0,"PoetryId":null,"Pinyin":"dēng lǐn kōng sǎ lèi ，qù zhù zǒng xiāo hún ","Tag":null,"Explanation":null,"English":null,"Sort":17,"Dynasty":"明"},{"Id":6462261,"Sentence":"水国秋鸿落，霜林夜鹊翻。","Rank":0,"PoetryId":null,"Pinyin":"shui guó qīu hóng là ，shuāng lǐn yè què fān ","Tag":null,"Explanation":null,"English":null,"Sort":18,"Dynasty":"明"},{"Id":6462262,"Sentence":"相知共南北，不得问寒温。","Rank":0,"PoetryId":null,"Pinyin":"xiāng zhī gōng nā běi ，bú dé wèn hán wēn ","Tag":null,"Explanation":null,"English":null,"Sort":19,"Dynasty":"明"}]}