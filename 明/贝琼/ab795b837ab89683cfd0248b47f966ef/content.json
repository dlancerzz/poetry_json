{"Id":480046,"Title":"郭忠恕出峡图","Dynasty":"明","Author":"贝琼","Context":"巫峡何危哉，夹拱如龙门。禹治九州不得到此，峡口水作雷霆奔。问汝江中人，几日三巴去。峨嵋五月销古雪，滟滪堆深虎须怒。巫峡之险安可攀，胡为吴樯楚柁日日来往乎其间。高堂中有如花颜，银屏翠箔青春闲。涉此万里道，经年犹未还。黄金不买死，直欲高南山。汝舟非龙汝非虎，鼋鼍出没馋蛟舞。前者已脱后者号，江神无情天又雨。石巉岩兮利刃攒，一叶宛转行千盘。睹此魂魄悸，岂待杜宇夜叫猿声酸。安得凿之尽平土，万古不识风波苦。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ab795b837ab89683cfd0248b47f966ef","Step":0,"Verses":[{"Id":6365755,"Sentence":"巫峡何危哉，夹拱如龙门。","Rank":0,"PoetryId":null,"Pinyin":"wū xiá hé wēi zāi ，gā gǒng rú lóng mén ","Tag":null,"Explanation":null,"English":null,"Sort":0,"Dynasty":"明"},{"Id":6365756,"Sentence":"禹治九州不得到此，峡口水作雷霆奔。","Rank":0,"PoetryId":null,"Pinyin":"yǔ zhì jiu zhōu bú dé dào ci ，xiá kǒu shui zuō léi tǐng bēn ","Tag":null,"Explanation":null,"English":null,"Sort":1,"Dynasty":"明"},{"Id":6365757,"Sentence":"问汝江中人，几日三巴去。","Rank":0,"PoetryId":null,"Pinyin":"wèn rǔ jiāng zhōng rén ，jī rì sān bā qù ","Tag":null,"Explanation":null,"English":null,"Sort":2,"Dynasty":"明"},{"Id":6365758,"Sentence":"峨嵋五月销古雪，滟滪堆深虎须怒。","Rank":0,"PoetryId":null,"Pinyin":"é méi wǔ yuè xiāo gǔ xuě ，yàn yù duī shēn hū xū nù ","Tag":null,"Explanation":null,"English":null,"Sort":3,"Dynasty":"明"},{"Id":6365759,"Sentence":"巫峡之险安可攀，胡为吴樯楚柁日日来往乎其间。","Rank":0,"PoetryId":null,"Pinyin":"wū xiá zhī xiǎn ān kě pān ，hú wéi wú qiáng chǔ duò rì rì lái wǎng hū jī jiān ","Tag":null,"Explanation":null,"English":null,"Sort":4,"Dynasty":"明"},{"Id":6365760,"Sentence":"高堂中有如花颜，银屏翠箔青春闲。","Rank":0,"PoetryId":null,"Pinyin":"gāo táng zhōng yǒu rú huā yán ，yǐn bīng cuì bó qīng chūn xián ","Tag":null,"Explanation":null,"English":null,"Sort":5,"Dynasty":"明"},{"Id":6365761,"Sentence":"涉此万里道，经年犹未还。","Rank":0,"PoetryId":null,"Pinyin":"shè ci mò li dāo ，jīng nián yóu wèi hái ","Tag":null,"Explanation":null,"English":null,"Sort":6,"Dynasty":"明"},{"Id":6365762,"Sentence":"黄金不买死，直欲高南山。","Rank":0,"PoetryId":null,"Pinyin":"huáng jīn bú mǎi si ，zhǐ yù gāo nā shān ","Tag":null,"Explanation":null,"English":null,"Sort":7,"Dynasty":"明"},{"Id":6365763,"Sentence":"汝舟非龙汝非虎，鼋鼍出没馋蛟舞。","Rank":0,"PoetryId":null,"Pinyin":"rǔ zhōu fēi lóng rǔ fēi hū ，yuán tuó chū méi chán jiāo wǔ ","Tag":null,"Explanation":null,"English":null,"Sort":8,"Dynasty":"明"},{"Id":6365764,"Sentence":"前者已脱后者号，江神无情天又雨。","Rank":0,"PoetryId":null,"Pinyin":"qián zhě yi tuō hòu zhě háo ，jiāng shén mó qǐng tiān yòu yǔ ","Tag":null,"Explanation":null,"English":null,"Sort":9,"Dynasty":"明"},{"Id":6365765,"Sentence":"石巉岩兮利刃攒，一叶宛转行千盘。","Rank":0,"PoetryId":null,"Pinyin":"dàn chán yán xī lì rèn cuán ，yī xié wǎn zhuǎi háng qiān pán ","Tag":null,"Explanation":null,"English":null,"Sort":10,"Dynasty":"明"},{"Id":6365766,"Sentence":"睹此魂魄悸，岂待杜宇夜叫猿声酸。","Rank":0,"PoetryId":null,"Pinyin":"dǔ ci hún bó jì ，qi dāi dù yǔ yè jiào yuán shēng suān ","Tag":null,"Explanation":null,"English":null,"Sort":11,"Dynasty":"明"},{"Id":6365767,"Sentence":"安得凿之尽平土，万古不识风波苦。","Rank":0,"PoetryId":null,"Pinyin":"ān dé záo zhī jin pǐng tǔ ，mò gǔ bú shǐ fēng bō kǔ ","Tag":null,"Explanation":null,"English":null,"Sort":12,"Dynasty":"明"}]}