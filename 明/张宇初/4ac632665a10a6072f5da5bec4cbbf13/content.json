{"Id":501603,"Title":"怀友行寄水北杨云溪","Dynasty":"明","Author":"张宇初","Context":"昔喜馆西清，今嗟乏东易。钟陵杨君文献家，奕世诗书贯胸臆。宫亭湖口春涨号，水北溪头晚峰碧。日卧柴扃人迹稀，秋声坐绕寒蛩夕。忆昨论交倏有年，下榻宾帷绝尘役。苍蝇白璧宁足嗤，天藻云葩烂珠璧。贰室馆甥儒雅流，从君立雪春云陬。五经六艺富探讨，风雅百氏追源悠。咏雩经史益钻仰，迎刃窥光如解牛。圣哲遗言犹菽粟，味澹涵和厌粱肉。风辰细语玉树前，月夜高歌翠微麓。一别更秋日爽期，切思丽泽盈膏馥。悒怏离情渺去鸿，蹇予薄世羁荣辱。玩几知患故预图，岂意迂疏堕虞蹙。鸩媒曷足达衷诚，豺虺扬嗔肆夷腹。妖氛翳空晦曙明，簧鼓潜期务藩触。东归卧疾松桂丛，脱屣浮尘课樵牧。怅怀屈贾亦何悲，用舍随时恒自足。云溪子，儒之徒，藏器乃肥遁，含章谢驰驱。愿从冰壑侣渔钓，奚复君门献子虚。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4ac632665a10a6072f5da5bec4cbbf13","Step":0,"Verses":[{"Id":6689034,"Sentence":"昔喜馆西清，今嗟乏东易。","Rank":0,"PoetryId":null,"Pinyin":"xī xi guǎn xī qīng ，jīn jiē fá dōng yì ","Tag":null,"Explanation":null,"English":null,"Sort":0,"Dynasty":"明"},{"Id":6689035,"Sentence":"钟陵杨君文献家，奕世诗书贯胸臆。","Rank":0,"PoetryId":null,"Pinyin":"zhōng lǐng yáng jūn wén suō gū ，yì shì shī shū guàn xiōng yì ","Tag":null,"Explanation":null,"English":null,"Sort":1,"Dynasty":"明"},{"Id":6689036,"Sentence":"宫亭湖口春涨号，水北溪头晚峰碧。","Rank":0,"PoetryId":null,"Pinyin":"gōng tǐng hú kǒu chūn zhǎng háo ，shui běi xī tóu wǎn fēng bì ","Tag":null,"Explanation":null,"English":null,"Sort":2,"Dynasty":"明"},{"Id":6689037,"Sentence":"日卧柴扃人迹稀，秋声坐绕寒蛩夕。","Rank":0,"PoetryId":null,"Pinyin":"rì wò chái jiōng rén jì xī ，qīu shēng zuò rào hán qióng xī ","Tag":null,"Explanation":null,"English":null,"Sort":3,"Dynasty":"明"},{"Id":6689038,"Sentence":"忆昨论交倏有年，下榻宾帷绝尘役。","Rank":0,"PoetryId":null,"Pinyin":"yì zuó lún jiāo shū yǒu nián ，xià tà bīn wéi jué chén yì ","Tag":null,"Explanation":null,"English":null,"Sort":4,"Dynasty":"明"},{"Id":6689039,"Sentence":"苍蝇白璧宁足嗤，天藻云葩烂珠璧。","Rank":0,"PoetryId":null,"Pinyin":"cāng yǐng bái bì nǐng zú chī ，tiān zǎo yún pā làn zhū bì ","Tag":null,"Explanation":null,"English":null,"Sort":5,"Dynasty":"明"},{"Id":6689040,"Sentence":"贰室馆甥儒雅流，从君立雪春云陬。","Rank":0,"PoetryId":null,"Pinyin":"èr shì guǎn shēng rú yā lǐu ，cóng jūn lì xuě chūn yún zōu ","Tag":null,"Explanation":null,"English":null,"Sort":6,"Dynasty":"明"},{"Id":6689041,"Sentence":"五经六艺富探讨，风雅百氏追源悠。","Rank":0,"PoetryId":null,"Pinyin":"wǔ jīng lìu yì fù tàn tǎo ，fēng yā bǎi shì zhuī yuán yōu ","Tag":null,"Explanation":null,"English":null,"Sort":7,"Dynasty":"明"},{"Id":6689042,"Sentence":"咏雩经史益钻仰，迎刃窥光如解牛。","Rank":0,"PoetryId":null,"Pinyin":"yǒng yú jīng shi yì zuān yǎng ，yǐng rèn kuī guāng rú jiě nǐu ","Tag":null,"Explanation":null,"English":null,"Sort":8,"Dynasty":"明"},{"Id":6689043,"Sentence":"圣哲遗言犹菽粟，味澹涵和厌粱肉。","Rank":0,"PoetryId":null,"Pinyin":"shèng zhé wèi yán yóu shū sù ，wèi dàn hán hé yā liáng ròu ","Tag":null,"Explanation":null,"English":null,"Sort":9,"Dynasty":"明"},{"Id":6689044,"Sentence":"风辰细语玉树前，月夜高歌翠微麓。","Rank":0,"PoetryId":null,"Pinyin":"fēng chén xì yǔ yù shù qián ，yuè yè gāo gē cuì wēi lù ","Tag":null,"Explanation":null,"English":null,"Sort":10,"Dynasty":"明"},{"Id":6689045,"Sentence":"一别更秋日爽期，切思丽泽盈膏馥。","Rank":0,"PoetryId":null,"Pinyin":"yī bié gēng qīu rì shuǎng jī ，qiē sāi lǐ zé yīng gāo fù ","Tag":null,"Explanation":null,"English":null,"Sort":11,"Dynasty":"明"},{"Id":6689046,"Sentence":"悒怏离情渺去鸿，蹇予薄世羁荣辱。","Rank":0,"PoetryId":null,"Pinyin":"yì yàng lǐ qǐng miǎo qù hóng ，jiǎn yú báo shì jī róng rǔ ","Tag":null,"Explanation":null,"English":null,"Sort":12,"Dynasty":"明"},{"Id":6689047,"Sentence":"玩几知患故预图，岂意迂疏堕虞蹙。","Rank":0,"PoetryId":null,"Pinyin":"wán jī zhī huàn gù yù tú ，qi yì yū shū duò yú cù ","Tag":null,"Explanation":null,"English":null,"Sort":13,"Dynasty":"明"},{"Id":6689048,"Sentence":"鸩媒曷足达衷诚，豺虺扬嗔肆夷腹。","Rank":0,"PoetryId":null,"Pinyin":"zhèn méi hé zú dá zhōng chéng ，chái huī yáng chēn sì yǐ fù ","Tag":null,"Explanation":null,"English":null,"Sort":14,"Dynasty":"明"},{"Id":6689049,"Sentence":"妖氛翳空晦曙明，簧鼓潜期务藩触。","Rank":0,"PoetryId":null,"Pinyin":"yāo fēn yì kōng huì shǔ mǐng ，huáng gǔ qián jī wù fān chù ","Tag":null,"Explanation":null,"English":null,"Sort":15,"Dynasty":"明"},{"Id":6689050,"Sentence":"东归卧疾松桂丛，脱屣浮尘课樵牧。","Rank":0,"PoetryId":null,"Pinyin":"dōng guī wò jǐ sōng guì cóng ，tuō xi fú chén kè qiáo mù ","Tag":null,"Explanation":null,"English":null,"Sort":16,"Dynasty":"明"},{"Id":6689051,"Sentence":"怅怀屈贾亦何悲，用舍随时恒自足。","Rank":0,"PoetryId":null,"Pinyin":"chàng huái qū gǔ yì hé bēi ，yòng shě suǐ shǐ héng zì zú ","Tag":null,"Explanation":null,"English":null,"Sort":17,"Dynasty":"明"},{"Id":6689052,"Sentence":"云溪子，儒之徒，藏器乃肥遁，含章谢驰驱。","Rank":0,"PoetryId":null,"Pinyin":"yún xī zi ，rú zhī tú ，cáng qì nǎi féi dùn ，hán zhāng xiè chǐ qū ","Tag":null,"Explanation":null,"English":null,"Sort":18,"Dynasty":"明"},{"Id":6689053,"Sentence":"愿从冰壑侣渔钓，奚复君门献子虚。","Rank":0,"PoetryId":null,"Pinyin":"yuàn cóng bīng hè lǚ yú diào ，xī fù jūn mén suō zi xū ","Tag":null,"Explanation":null,"English":null,"Sort":19,"Dynasty":"明"}]}