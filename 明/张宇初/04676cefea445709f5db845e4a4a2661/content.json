{"Id":642396,"Title":"登陆文安公象山祠堂故址","Dynasty":"明","Author":"张宇初","Context":"羲尧体乾运，王道持伦纲。舜禹袭神器，精一斯传彰。周亡《雅》、《颂》息，仲尼语张皇。伊说佐受命，况轲司振扬。伟兹大经奥，百世垂辉光。陵夷几更历，明晦违天常。濂洛启潜綍，建中续虞唐。青田荆山璞，宏闻皎旻苍。寸心宰灵妙，昏塞非违伤。动静该至理，惕焉惟内强。圣训炳星日，卓操逾冰霜。横经宅雄胜，古象增浑庞。雪馆夜灯集，风庭春雨长。关闽觉支蔓，吴楚被馀芳。驽质愧庸昧，师谟幸遵详。云岑慕远谒，佛刹榛莱藏。探陟访遗旧，荒基屹崇冈。肃衿悚瞻睇，天宇澄秋阳。翠台耸前挹，旷缈归毫芒。浮观励先躅，敢意窥鸿荒。湍驶难砥柱，大音孰仪凰。八表视环辙，千龄仰休光。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"04676cefea445709f5db845e4a4a2661","Step":0,"Verses":[{"Id":6557156,"Sentence":"羲尧体乾运，王道持伦纲。","Rank":0,"PoetryId":null,"Pinyin":"xī yáo tī gān yùn ，wáng dāo chǐ lún gāng ","Tag":null,"Explanation":null,"English":null,"Sort":0,"Dynasty":"明"},{"Id":6557157,"Sentence":"舜禹袭神器，精一斯传彰。","Rank":0,"PoetryId":null,"Pinyin":"shùn yǔ xǐ shén qì ，jīng yī sī chuán zhāng ","Tag":null,"Explanation":null,"English":null,"Sort":1,"Dynasty":"明"},{"Id":6557158,"Sentence":"周亡《雅》、《颂》息，仲尼语张皇。","Rank":0,"PoetryId":null,"Pinyin":"zhōu wáng 《yā 》、《sòng 》xī ，zhòng nǐ yǔ zhāng huáng ","Tag":null,"Explanation":null,"English":null,"Sort":2,"Dynasty":"明"},{"Id":6557159,"Sentence":"伊说佐受命，况轲司振扬。","Rank":0,"PoetryId":null,"Pinyin":"yī shuì zuǒ shòu mìng ，kuàng kē sī zhèn yáng ","Tag":null,"Explanation":null,"English":null,"Sort":3,"Dynasty":"明"},{"Id":6557160,"Sentence":"伟兹大经奥，百世垂辉光。","Rank":0,"PoetryId":null,"Pinyin":"wěi cǐ dà jīng ào ，bǎi shì chuǐ huī guāng ","Tag":null,"Explanation":null,"English":null,"Sort":4,"Dynasty":"明"},{"Id":6557161,"Sentence":"陵夷几更历，明晦违天常。","Rank":0,"PoetryId":null,"Pinyin":"lǐng yǐ jī gēng lì ，mǐng huì wéi tiān cháng ","Tag":null,"Explanation":null,"English":null,"Sort":5,"Dynasty":"明"},{"Id":6557162,"Sentence":"濂洛启潜綍，建中续虞唐。","Rank":0,"PoetryId":null,"Pinyin":"lián luò qi qián fú ，jiàn zhōng xù yú táng ","Tag":null,"Explanation":null,"English":null,"Sort":6,"Dynasty":"明"},{"Id":6557163,"Sentence":"青田荆山璞，宏闻皎旻苍。","Rank":0,"PoetryId":null,"Pinyin":"qīng tián jīng shān pú ，hóng wén jiǎo mǐn cāng ","Tag":null,"Explanation":null,"English":null,"Sort":7,"Dynasty":"明"},{"Id":6557164,"Sentence":"寸心宰灵妙，昏塞非违伤。","Rank":0,"PoetryId":null,"Pinyin":"cùn xīn zǎi lǐng miào ，hūn sāi fēi wéi shāng ","Tag":null,"Explanation":null,"English":null,"Sort":8,"Dynasty":"明"},{"Id":6557165,"Sentence":"动静该至理，惕焉惟内强。","Rank":0,"PoetryId":null,"Pinyin":"dòng jìng gāi zhì li ，tì yān wéi nèi jiàng ","Tag":null,"Explanation":null,"English":null,"Sort":9,"Dynasty":"明"},{"Id":6557166,"Sentence":"圣训炳星日，卓操逾冰霜。","Rank":0,"PoetryId":null,"Pinyin":"shèng xùn bing xīng rì ，zhuó cāo yú bīng shuāng ","Tag":null,"Explanation":null,"English":null,"Sort":10,"Dynasty":"明"},{"Id":6557167,"Sentence":"横经宅雄胜，古象增浑庞。","Rank":0,"PoetryId":null,"Pinyin":"héng jīng zhái xióng shēng ，gǔ xiàng zēng hún páng ","Tag":null,"Explanation":null,"English":null,"Sort":11,"Dynasty":"明"},{"Id":6557168,"Sentence":"雪馆夜灯集，风庭春雨长。","Rank":0,"PoetryId":null,"Pinyin":"xuě guǎn yè dēng jǐ ，fēng tǐng chūn yǔ cháng ","Tag":null,"Explanation":null,"English":null,"Sort":12,"Dynasty":"明"},{"Id":6557169,"Sentence":"关闽觉支蔓，吴楚被馀芳。","Rank":0,"PoetryId":null,"Pinyin":"guān min jiào zhī mán ，wú chǔ bèi yú fāng ","Tag":null,"Explanation":null,"English":null,"Sort":13,"Dynasty":"明"},{"Id":6557170,"Sentence":"驽质愧庸昧，师谟幸遵详。","Rank":0,"PoetryId":null,"Pinyin":"nú zhì kuì yōng mèi ，shī mó xìng zūn xiáng ","Tag":null,"Explanation":null,"English":null,"Sort":14,"Dynasty":"明"},{"Id":6557171,"Sentence":"云岑慕远谒，佛刹榛莱藏。","Rank":0,"PoetryId":null,"Pinyin":"yún cén mù yuǎn yè ，fó chà zhēn lái cáng ","Tag":null,"Explanation":null,"English":null,"Sort":15,"Dynasty":"明"},{"Id":6557172,"Sentence":"探陟访遗旧，荒基屹崇冈。","Rank":0,"PoetryId":null,"Pinyin":"tàn zhì fǎng wèi jìu ，huāng jī gē chóng gāng ","Tag":null,"Explanation":null,"English":null,"Sort":16,"Dynasty":"明"},{"Id":6557173,"Sentence":"肃衿悚瞻睇，天宇澄秋阳。","Rank":0,"PoetryId":null,"Pinyin":"sù jīn sǒng zhān dì ，tiān yǔ chéng qīu yáng ","Tag":null,"Explanation":null,"English":null,"Sort":17,"Dynasty":"明"},{"Id":6557174,"Sentence":"翠台耸前挹，旷缈归毫芒。","Rank":0,"PoetryId":null,"Pinyin":"cuì tāi sǒng qián yì ，kuàng miǎo guī háo máng ","Tag":null,"Explanation":null,"English":null,"Sort":18,"Dynasty":"明"},{"Id":6557175,"Sentence":"浮观励先躅，敢意窥鸿荒。","Rank":0,"PoetryId":null,"Pinyin":"fú guān lì xiān zhú ，gǎn yì kuī hóng huāng ","Tag":null,"Explanation":null,"English":null,"Sort":19,"Dynasty":"明"},{"Id":6557176,"Sentence":"湍驶难砥柱，大音孰仪凰。","Rank":0,"PoetryId":null,"Pinyin":"tuān shi nán di zhù ，dà yīn shú yǐ huáng ","Tag":null,"Explanation":null,"English":null,"Sort":20,"Dynasty":"明"},{"Id":6557177,"Sentence":"八表视环辙，千龄仰休光。","Rank":0,"PoetryId":null,"Pinyin":"bā biǎo shì huán zhé ，qiān lǐng yǎng xīu guāng ","Tag":null,"Explanation":null,"English":null,"Sort":21,"Dynasty":"明"}]}