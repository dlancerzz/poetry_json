{"Id":467309,"Title":"戏效长庆律体即事与高文倩","Dynasty":"明","Author":"程嘉燧","Context":"蛾眉蟾月两婵娟，忆遇如花胜会仙。近逐歌喉须闯席，遥开笑靥待过船。灯前坠马妆仍好，酒后惊鸿态更偏。才调直欺文字饮，风骚横逞士夫筵。闲偎钏迹圆留面，戏剧鞋痕曲印肩。并背银缸和影坐，对拢香袖熨寒眠。曾教狂客宵挝鼓，爱着妖童夜辊弦。笑语偷分鹦舌巧，齿牙明斗贝光鲜。随车每及霜垂地，送棹何辞雨满天。累月朱门添酒宴，连朝彩笔废诗篇。邀来便觉欢无价，忆却方知会有缘。断送半生心似铁，被君赚作有情颠。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ad0fa6aefc36602d82283b8d95fa4c00","Step":0,"Verses":[{"Id":6653081,"Sentence":"蛾眉蟾月两婵娟，忆遇如花胜会仙。","Rank":0,"PoetryId":null,"Pinyin":"é méi chán yuè liǎng chán juān ，yì yù rú huā shēng huì xiān ","Tag":null,"Explanation":null,"English":null,"Sort":0,"Dynasty":"明"},{"Id":6653082,"Sentence":"近逐歌喉须闯席，遥开笑靥待过船。","Rank":0,"PoetryId":null,"Pinyin":"jìn zhú gē hóu xū chuǎng xǐ ，yáo kāi xiào yè dāi guō chuán ","Tag":null,"Explanation":null,"English":null,"Sort":1,"Dynasty":"明"},{"Id":6653083,"Sentence":"灯前坠马妆仍好，酒后惊鸿态更偏。","Rank":0,"PoetryId":null,"Pinyin":"dēng qián zhuì mǎ zhuāng réng hǎo ，jiu hòu jīng hóng tài gēng piān ","Tag":null,"Explanation":null,"English":null,"Sort":2,"Dynasty":"明"},{"Id":6653084,"Sentence":"才调直欺文字饮，风骚横逞士夫筵。","Rank":0,"PoetryId":null,"Pinyin":"cái diào zhǐ qī wén zì yin ，fēng sāo héng chěng shì fū yán ","Tag":null,"Explanation":null,"English":null,"Sort":3,"Dynasty":"明"},{"Id":6653085,"Sentence":"闲偎钏迹圆留面，戏剧鞋痕曲印肩。","Rank":0,"PoetryId":null,"Pinyin":"xián wēi chuàn jì yuán lǐu miàn ，hū jù xié hén qū yìn jiān ","Tag":null,"Explanation":null,"English":null,"Sort":4,"Dynasty":"明"},{"Id":6653086,"Sentence":"并背银缸和影坐，对拢香袖熨寒眠。","Rank":0,"PoetryId":null,"Pinyin":"bīng bēi yǐn gāng hé ying zuò ，duì lǒng xiāng xìu yù hán mián ","Tag":null,"Explanation":null,"English":null,"Sort":5,"Dynasty":"明"},{"Id":6653087,"Sentence":"曾教狂客宵挝鼓，爱着妖童夜辊弦。","Rank":0,"PoetryId":null,"Pinyin":"céng jiāo kuáng kè xiāo wō gǔ ，ài zhāo yāo tóng yè gǔn xián ","Tag":null,"Explanation":null,"English":null,"Sort":6,"Dynasty":"明"},{"Id":6653088,"Sentence":"笑语偷分鹦舌巧，齿牙明斗贝光鲜。","Rank":0,"PoetryId":null,"Pinyin":"xiào yǔ tōu fēn yīng shé qiǎo ，chi yá mǐng dǒu bèi guāng xiān ","Tag":null,"Explanation":null,"English":null,"Sort":7,"Dynasty":"明"},{"Id":6653089,"Sentence":"随车每及霜垂地，送棹何辞雨满天。","Rank":0,"PoetryId":null,"Pinyin":"suǐ chē měi jǐ shuāng chuǐ 地，sòng zhào hé cǐ yǔ mǎn tiān ","Tag":null,"Explanation":null,"English":null,"Sort":8,"Dynasty":"明"},{"Id":6653090,"Sentence":"累月朱门添酒宴，连朝彩笔废诗篇。","Rank":0,"PoetryId":null,"Pinyin":"léi yuè zhū mén tiān jiu yàn ，lián cháo cǎi bi fèi shī piān ","Tag":null,"Explanation":null,"English":null,"Sort":9,"Dynasty":"明"},{"Id":6653091,"Sentence":"邀来便觉欢无价，忆却方知会有缘。","Rank":0,"PoetryId":null,"Pinyin":"yāo lái biàn jiào huān mó jià ，yì què fāng zhī huì yǒu yuán ","Tag":null,"Explanation":null,"English":null,"Sort":10,"Dynasty":"明"},{"Id":6653092,"Sentence":"断送半生心似铁，被君赚作有情颠。","Rank":0,"PoetryId":null,"Pinyin":"duàn sòng bàn shēng xīn shì tiě ，bèi jūn zhuàn zuō yǒu qǐng diān ","Tag":null,"Explanation":null,"English":null,"Sort":11,"Dynasty":"明"}]}