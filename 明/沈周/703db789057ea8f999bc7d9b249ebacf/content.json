{"Id":474960,"Title":"题钱舜举渔乐图（成化甲辰）","Dynasty":"明","Author":"沈周","Context":"长川无风绉秋碧，鸭嘴平滩引南北。水枫脱叶荻花飞，独许红茏占秋色。东船老渔罱鱼立，手擘罱竿双脚赤。清波照鱼如可拾，自见须眉还历历。老妻背坐乳小儿，似厌大儿争且索。西船收纶唱歌返，短楫弄波声湱湱。一家妻子团圞头，三泖五湖供泛宅。得鱼换米日月饱，鲜鲤活鲈为黍稷。渔船两叶天地间，翻觉船宽浮世窄。与渔传神霅溪老，满眼江湖纸盈尺。烟波情性渔不知，令渔见画渔还惜。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"703db789057ea8f999bc7d9b249ebacf","Step":0,"Verses":[{"Id":6360094,"Sentence":"长川无风绉秋碧，鸭嘴平滩引南北。","Rank":0,"PoetryId":null,"Pinyin":"cháng chuān mó fēng zhòu qīu bì ，yā zui pǐng tān yin nā běi ","Tag":null,"Explanation":null,"English":null,"Sort":0,"Dynasty":"明"},{"Id":6360095,"Sentence":"水枫脱叶荻花飞，独许红茏占秋色。","Rank":0,"PoetryId":null,"Pinyin":"shui fēng tuō xié dǐ huā fēi ，dú hǔ gōng lóng zhān qīu sè ","Tag":null,"Explanation":null,"English":null,"Sort":1,"Dynasty":"明"},{"Id":6360096,"Sentence":"东船老渔罱鱼立，手擘罱竿双脚赤。","Rank":0,"PoetryId":null,"Pinyin":"dōng chuán lǎo yú lǎn yú lì ，shǒu bò lǎn gān shuāng jiǎo chì ","Tag":null,"Explanation":null,"English":null,"Sort":2,"Dynasty":"明"},{"Id":6360097,"Sentence":"清波照鱼如可拾，自见须眉还历历。","Rank":0,"PoetryId":null,"Pinyin":"qīng bō zhào yú rú kě shè ，zì jiàn xū méi hái lì lì ","Tag":null,"Explanation":null,"English":null,"Sort":3,"Dynasty":"明"},{"Id":6360098,"Sentence":"老妻背坐乳小儿，似厌大儿争且索。","Rank":0,"PoetryId":null,"Pinyin":"lǎo qī bēi zuò rǔ xiǎo ér ，shì yā dà ér zhēng jū suǒ ","Tag":null,"Explanation":null,"English":null,"Sort":4,"Dynasty":"明"},{"Id":6360099,"Sentence":"西船收纶唱歌返，短楫弄波声湱湱。","Rank":0,"PoetryId":null,"Pinyin":"xī chuán shōu guān chàng gē fǎn ，duǎn jǐ lòng bō shēng huò huò ","Tag":null,"Explanation":null,"English":null,"Sort":5,"Dynasty":"明"},{"Id":6360100,"Sentence":"一家妻子团圞头，三泖五湖供泛宅。","Rank":0,"PoetryId":null,"Pinyin":"yī gū qī zi tuán luán tóu ，sān mǎo wǔ hú gōng fán zhái ","Tag":null,"Explanation":null,"English":null,"Sort":6,"Dynasty":"明"},{"Id":6360101,"Sentence":"得鱼换米日月饱，鲜鲤活鲈为黍稷。","Rank":0,"PoetryId":null,"Pinyin":"dé yú huàn mi rì yuè bǎo ，xiān li huó lú wéi shǔ jì ","Tag":null,"Explanation":null,"English":null,"Sort":7,"Dynasty":"明"},{"Id":6360102,"Sentence":"渔船两叶天地间，翻觉船宽浮世窄。","Rank":0,"PoetryId":null,"Pinyin":"yú chuán liǎng xié tiān 地jiān ，fān jiào chuán kuān fú shì zhǎi ","Tag":null,"Explanation":null,"English":null,"Sort":8,"Dynasty":"明"},{"Id":6360103,"Sentence":"与渔传神霅溪老，满眼江湖纸盈尺。","Rank":0,"PoetryId":null,"Pinyin":"yú yú chuán shén shà xī lǎo ，mǎn yǎn jiāng hú zhi yīng chě ","Tag":null,"Explanation":null,"English":null,"Sort":9,"Dynasty":"明"},{"Id":6360104,"Sentence":"烟波情性渔不知，令渔见画渔还惜。","Rank":0,"PoetryId":null,"Pinyin":"yān bō qǐng xìng yú bú zhī ，ling yú jiàn huà yú hái xī ","Tag":null,"Explanation":null,"English":null,"Sort":10,"Dynasty":"明"}]}