{"Id":509261,"Title":"雨夜宿吴匏庵宅","Dynasty":"明","Author":"沈周","Context":"雨中客舍苦局促，故人招我有尺牍。书云竹居可閒坐，烹茶剪韭亦不俗。得书径往兴亦豪，何虑冲泥污双足。开门山林在城市，湿绿如云亚群竹。主人罄折故意深，道慰契阔须信宿。榻上为我设衾枕，堂中为我罗酒肉。我时肺病已绝饮，强举一觞连五六。长谈细辨困仆夫，灯影檐花乱书屋。羡君有弟雅谊同，山水光明信珠玉。故事方思卫八家，还咏逍遥堂后木。人生良会岂易易，他日如今又难卜。缪图菲语何足记，雪泥聊耳知鸿鹄。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"134289f697606c6b1a9caf6f6379af38","Step":0,"Verses":[{"Id":6876577,"Sentence":"雨中客舍苦局促，故人招我有尺牍。","Rank":0,"PoetryId":null,"Pinyin":"yǔ zhōng kè shě kǔ jú cù ，gù rén qiáo wǒ yǒu chě dú ","Tag":null,"Explanation":null,"English":null,"Sort":0,"Dynasty":"明"},{"Id":6876578,"Sentence":"书云竹居可閒坐，烹茶剪韭亦不俗。","Rank":0,"PoetryId":null,"Pinyin":"shū yún zhú jū kě jiān zuò ，pēng chá jiǎn jiu yì bú sú ","Tag":null,"Explanation":null,"English":null,"Sort":1,"Dynasty":"明"},{"Id":6876579,"Sentence":"得书径往兴亦豪，何虑冲泥污双足。","Rank":0,"PoetryId":null,"Pinyin":"dé shū jìng wǎng xīng yì háo ，hé lǜ chōng nǐ wū shuāng zú ","Tag":null,"Explanation":null,"English":null,"Sort":2,"Dynasty":"明"},{"Id":6876580,"Sentence":"开门山林在城市，湿绿如云亚群竹。","Rank":0,"PoetryId":null,"Pinyin":"kāi mén shān lǐn zài chéng shì ，shī lù rú yún yà qún zhú ","Tag":null,"Explanation":null,"English":null,"Sort":3,"Dynasty":"明"},{"Id":6876581,"Sentence":"主人罄折故意深，道慰契阔须信宿。","Rank":0,"PoetryId":null,"Pinyin":"zhǔ rén qìng shé gù yì shēn ，dāo wèi qì kuò xū xìn sù ","Tag":null,"Explanation":null,"English":null,"Sort":4,"Dynasty":"明"},{"Id":6876582,"Sentence":"榻上为我设衾枕，堂中为我罗酒肉。","Rank":0,"PoetryId":null,"Pinyin":"tà shǎng wéi wǒ shè qīn zhěn ，táng zhōng wéi wǒ luó jiu ròu ","Tag":null,"Explanation":null,"English":null,"Sort":5,"Dynasty":"明"},{"Id":6876583,"Sentence":"我时肺病已绝饮，强举一觞连五六。","Rank":0,"PoetryId":null,"Pinyin":"wǒ shǐ fèi bìng yi jué yin ，jiàng jǔ yī shāng lián wǔ lìu ","Tag":null,"Explanation":null,"English":null,"Sort":6,"Dynasty":"明"},{"Id":6876584,"Sentence":"长谈细辨困仆夫，灯影檐花乱书屋。","Rank":0,"PoetryId":null,"Pinyin":"cháng tán xì biàn kùn pū fū ，dēng ying yán huā luàn shū wū ","Tag":null,"Explanation":null,"English":null,"Sort":7,"Dynasty":"明"},{"Id":6876585,"Sentence":"羡君有弟雅谊同，山水光明信珠玉。","Rank":0,"PoetryId":null,"Pinyin":"xiàn jūn yǒu dì yā yì tóng ，shān shui guāng mǐng xìn zhū yù ","Tag":null,"Explanation":null,"English":null,"Sort":8,"Dynasty":"明"},{"Id":6876586,"Sentence":"故事方思卫八家，还咏逍遥堂后木。","Rank":0,"PoetryId":null,"Pinyin":"gù shì fāng sāi wèi bā gū ，hái yǒng xiāo yáo táng hòu mù ","Tag":null,"Explanation":null,"English":null,"Sort":9,"Dynasty":"明"},{"Id":6876587,"Sentence":"人生良会岂易易，他日如今又难卜。","Rank":0,"PoetryId":null,"Pinyin":"rén shēng liáng huì qi yì yì ，tā rì rú jīn yòu nán 卜","Tag":null,"Explanation":null,"English":null,"Sort":10,"Dynasty":"明"},{"Id":6876588,"Sentence":"缪图菲语何足记，雪泥聊耳知鸿鹄。","Rank":0,"PoetryId":null,"Pinyin":"miào tú fēi yǔ hé zú jì ，xuě nǐ liáo ěr zhī hóng gǔ ","Tag":null,"Explanation":null,"English":null,"Sort":11,"Dynasty":"明"}]}