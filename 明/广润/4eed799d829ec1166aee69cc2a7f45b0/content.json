{"Id":678716,"Title":"赠雪山杲公","Dynasty":"明","Author":"广润","Context":"世有避喧者，往往买山匿。岂不远尘俗，缘心曾未息。当境即随流，于道竟何益。杲公居市廛，复近金阊陌。我欲造其庐，几返衡门侧。如何只数武，遍访无人识。心空世自遗，不在凡嚣隔。相对各忘言，如面少林壁。垝垣甫及肩，陋室仅容膝。夜雪启重扉，春云生四壁。檐傍潇湘竹，窗临洞庭橘。与之同岁寒，不受冰霜色。习气日以轻，持心日以密。枯木忽闻鸦，仰视明河没。萧然井臼间，婆娑自舂汲。清斋疏磬馀，焚香以终日。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4eed799d829ec1166aee69cc2a7f45b0","Step":0,"Verses":[{"Id":7375674,"Sentence":"世有避喧者，往往买山匿。","Rank":0,"PoetryId":null,"Pinyin":"shì yǒu bì xuān zhě ，wǎng wǎng mǎi shān nì ","Tag":null,"Explanation":null,"English":null,"Sort":0,"Dynasty":"明"},{"Id":7375675,"Sentence":"岂不远尘俗，缘心曾未息。","Rank":0,"PoetryId":null,"Pinyin":"qi bú yuǎn chén sú ，yuán xīn céng wèi xī ","Tag":null,"Explanation":null,"English":null,"Sort":1,"Dynasty":"明"},{"Id":7375676,"Sentence":"当境即随流，于道竟何益。","Rank":0,"PoetryId":null,"Pinyin":"dāng jìng jǐ suǐ lǐu ，yú dāo jìng hé yì ","Tag":null,"Explanation":null,"English":null,"Sort":2,"Dynasty":"明"},{"Id":7375677,"Sentence":"杲公居市廛，复近金阊陌。","Rank":0,"PoetryId":null,"Pinyin":"gǎo gōng jū shì chán ，fù jìn jīn chāng mò ","Tag":null,"Explanation":null,"English":null,"Sort":3,"Dynasty":"明"},{"Id":7375678,"Sentence":"我欲造其庐，几返衡门侧。","Rank":0,"PoetryId":null,"Pinyin":"wǒ yù zào jī lú ，jī fǎn héng mén cè ","Tag":null,"Explanation":null,"English":null,"Sort":4,"Dynasty":"明"},{"Id":7375679,"Sentence":"如何只数武，遍访无人识。","Rank":0,"PoetryId":null,"Pinyin":"rú hé zhī shǔ wǔ ，biàn fǎng mó rén shǐ ","Tag":null,"Explanation":null,"English":null,"Sort":5,"Dynasty":"明"},{"Id":7375680,"Sentence":"心空世自遗，不在凡嚣隔。","Rank":0,"PoetryId":null,"Pinyin":"xīn kōng shì zì wèi ，bú zài fán áo gé ","Tag":null,"Explanation":null,"English":null,"Sort":6,"Dynasty":"明"},{"Id":7375681,"Sentence":"相对各忘言，如面少林壁。","Rank":0,"PoetryId":null,"Pinyin":"xiāng duì gě wàng yán ，rú miàn shǎo lǐn bì ","Tag":null,"Explanation":null,"English":null,"Sort":7,"Dynasty":"明"},{"Id":7375682,"Sentence":"垝垣甫及肩，陋室仅容膝。","Rank":0,"PoetryId":null,"Pinyin":"gui yuán fǔ jǐ jiān ，lòu shì jin róng xī ","Tag":null,"Explanation":null,"English":null,"Sort":8,"Dynasty":"明"},{"Id":7375683,"Sentence":"夜雪启重扉，春云生四壁。","Rank":0,"PoetryId":null,"Pinyin":"yè xuě qi chóng fēi ，chūn yún shēng sì bì ","Tag":null,"Explanation":null,"English":null,"Sort":9,"Dynasty":"明"},{"Id":7375684,"Sentence":"檐傍潇湘竹，窗临洞庭橘。","Rank":0,"PoetryId":null,"Pinyin":"yán bàng xiāo xiāng zhú ，chuāng lǐn dòng tǐng jú ","Tag":null,"Explanation":null,"English":null,"Sort":10,"Dynasty":"明"},{"Id":7375685,"Sentence":"与之同岁寒，不受冰霜色。","Rank":0,"PoetryId":null,"Pinyin":"yú zhī tóng suì hán ，bú shòu bīng shuāng sè ","Tag":null,"Explanation":null,"English":null,"Sort":11,"Dynasty":"明"},{"Id":7375686,"Sentence":"习气日以轻，持心日以密。","Rank":0,"PoetryId":null,"Pinyin":"xǐ qì rì yi qīng ，chǐ xīn rì yi mì ","Tag":null,"Explanation":null,"English":null,"Sort":12,"Dynasty":"明"},{"Id":7375687,"Sentence":"枯木忽闻鸦，仰视明河没。","Rank":0,"PoetryId":null,"Pinyin":"kū mù hū wén yā ，yǎng shì mǐng hé méi ","Tag":null,"Explanation":null,"English":null,"Sort":13,"Dynasty":"明"},{"Id":7375688,"Sentence":"萧然井臼间，婆娑自舂汲。","Rank":0,"PoetryId":null,"Pinyin":"xiāo rán jing jìu jiān ，pó suō zì chōng jǐ ","Tag":null,"Explanation":null,"English":null,"Sort":14,"Dynasty":"明"},{"Id":7375689,"Sentence":"清斋疏磬馀，焚香以终日。","Rank":0,"PoetryId":null,"Pinyin":"qīng zhāi shū qìng yú ，fén xiāng yi zhōng rì ","Tag":null,"Explanation":null,"English":null,"Sort":15,"Dynasty":"明"}]}