{"Id":695211,"Title":"拟萧子显春别曲（四首。以下迪功五集）","Dynasty":"明","Author":"徐祯卿","Context":"杂草积色满河塘，杨柳覆额映娇黄。春心春望不可极，陇北辽阳俱断肠。春风戏蝶一庭花，落日聚雀空城麦。半床敝帐掩朝寒，满镜新愁减钗泽。贞志宁忘陌上桑，同心共指西陵柏。鸣鹂欲乱花发齐，江南草长绿叶萋。三边远戍十年妻，惊颜感候那不啼。雾里纤纤新月光，机中少妇织流黄。可怜断丝不如泪，零落时续不能长。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ad5d7b55c4439985827661963fbb403","Step":0,"Verses":[{"Id":6255995,"Sentence":"杂草积色满河塘，杨柳覆额映娇黄。","Rank":0,"PoetryId":null,"Pinyin":"zá cǎo jī sè mǎn hé táng ，yáng liu fù é yìng jiāo huáng ","Tag":null,"Explanation":null,"English":null,"Sort":0,"Dynasty":"明"},{"Id":6255996,"Sentence":"春心春望不可极，陇北辽阳俱断肠。","Rank":0,"PoetryId":null,"Pinyin":"chūn xīn chūn wàng bú kě jǐ ，lǒng běi liáo yáng jū duàn cháng ","Tag":null,"Explanation":null,"English":null,"Sort":1,"Dynasty":"明"},{"Id":6255997,"Sentence":"春风戏蝶一庭花，落日聚雀空城麦。","Rank":0,"PoetryId":null,"Pinyin":"chūn fēng hū dié yī tǐng huā ，là rì jù qiāo kōng chéng mài ","Tag":null,"Explanation":null,"English":null,"Sort":2,"Dynasty":"明"},{"Id":6255998,"Sentence":"半床敝帐掩朝寒，满镜新愁减钗泽。","Rank":0,"PoetryId":null,"Pinyin":"bàn chuáng bì zhàng yǎn cháo hán ，mǎn jìng xīn chóu jiǎn chāi zé ","Tag":null,"Explanation":null,"English":null,"Sort":3,"Dynasty":"明"},{"Id":6255999,"Sentence":"贞志宁忘陌上桑，同心共指西陵柏。","Rank":0,"PoetryId":null,"Pinyin":"zhēn zhì nǐng wàng mò shǎng sāng ，tóng xīn gōng zhi xī lǐng bǎi ","Tag":null,"Explanation":null,"English":null,"Sort":4,"Dynasty":"明"},{"Id":6256000,"Sentence":"鸣鹂欲乱花发齐，江南草长绿叶萋。","Rank":0,"PoetryId":null,"Pinyin":"mǐng lǐ yù luàn huā fā jì ，jiāng nā cǎo cháng lù xié qī ","Tag":null,"Explanation":null,"English":null,"Sort":5,"Dynasty":"明"},{"Id":6256001,"Sentence":"三边远戍十年妻，惊颜感候那不啼。","Rank":0,"PoetryId":null,"Pinyin":"sān biān yuǎn shù shǐ nián qī ，jīng yán gǎn hòu nā bú tǐ ","Tag":null,"Explanation":null,"English":null,"Sort":6,"Dynasty":"明"},{"Id":6256002,"Sentence":"雾里纤纤新月光，机中少妇织流黄。","Rank":0,"PoetryId":null,"Pinyin":"wù li qiàn qiàn xīn yuè guāng ，jī zhōng shǎo fù zhī lǐu huáng ","Tag":null,"Explanation":null,"English":null,"Sort":7,"Dynasty":"明"},{"Id":6256003,"Sentence":"可怜断丝不如泪，零落时续不能长。","Rank":0,"PoetryId":null,"Pinyin":"kě lián duàn sī bú rú lèi ，lǐng là shǐ xù bú néng cháng ","Tag":null,"Explanation":null,"English":null,"Sort":8,"Dynasty":"明"}]}