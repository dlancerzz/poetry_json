{"Id":650979,"Title":"题明皇秉烛夜游图","Dynasty":"明","Author":"何乔新","Context":"沉香亭上乌飞速，歌吹未终宫漏促。欢娱不足可奈何，夜游更秉西园烛。银盘万炬照天红，恍如赤日行晴空。更将羯鼓催花柳，共信圣主真天公。太真娉婷奉卮酒，愿上大家千万寿。隋家天子放流萤，熠耀微光讵能久。伶官再拜前致词，祗今四海皆熙熙。将有禄山相林甫，圣人不乐复何为。念奴高歌八姨舞，鳞脍驼峰荐雕俎。明朝且放紫宸朝，翠帐醒来日方午。金鸡帐里卧猪龙，内宠不减昔秦宫。昏昏醉梦日复夜，岂料兴衰在眼中。桃林一战血没踝，薄暮不见平安火。苍茫西出马嵬坡，驿舍无灯相枕卧。斜谷铃声暮雨寒，归来无复旧时欢。霜凝鸳瓦不成寐，怨对孤灯夜未阑。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0f4c79d2cf95927c462035452192be06","Step":0,"Verses":[{"Id":6568970,"Sentence":"沉香亭上乌飞速，歌吹未终宫漏促。","Rank":0,"PoetryId":null,"Pinyin":"chén xiāng tǐng shǎng wū fēi sù ，gē chuī wèi zhōng gōng lòu cù ","Tag":null,"Explanation":null,"English":null,"Sort":0,"Dynasty":"明"},{"Id":6568971,"Sentence":"欢娱不足可奈何，夜游更秉西园烛。","Rank":0,"PoetryId":null,"Pinyin":"huān yú bú zú kě nài hé ，yè yóu gēng bing xī yuán zhú ","Tag":null,"Explanation":null,"English":null,"Sort":1,"Dynasty":"明"},{"Id":6568972,"Sentence":"银盘万炬照天红，恍如赤日行晴空。","Rank":0,"PoetryId":null,"Pinyin":"yǐn pán mò jù zhào tiān gōng ，huǎng rú chì rì háng qǐng kōng ","Tag":null,"Explanation":null,"English":null,"Sort":2,"Dynasty":"明"},{"Id":6568973,"Sentence":"更将羯鼓催花柳，共信圣主真天公。","Rank":0,"PoetryId":null,"Pinyin":"gēng jiāng jié gǔ cuī huā liu ，gōng xìn shèng zhǔ zhēn tiān gōng ","Tag":null,"Explanation":null,"English":null,"Sort":3,"Dynasty":"明"},{"Id":6568974,"Sentence":"太真娉婷奉卮酒，愿上大家千万寿。","Rank":0,"PoetryId":null,"Pinyin":"tài zhēn pīng tǐng fèng zhī jiu ，yuàn shǎng dà gū qiān mò shòu ","Tag":null,"Explanation":null,"English":null,"Sort":4,"Dynasty":"明"},{"Id":6568975,"Sentence":"隋家天子放流萤，熠耀微光讵能久。","Rank":0,"PoetryId":null,"Pinyin":"suǐ gū tiān zi fàng lǐu yǐng ，yì yào wēi guāng jù néng jiu ","Tag":null,"Explanation":null,"English":null,"Sort":5,"Dynasty":"明"},{"Id":6568976,"Sentence":"伶官再拜前致词，祗今四海皆熙熙。","Rank":0,"PoetryId":null,"Pinyin":"lǐng guān zài bài qián zhì cǐ ，zhī jīn sì hǎi jiē xī xī ","Tag":null,"Explanation":null,"English":null,"Sort":6,"Dynasty":"明"},{"Id":6568977,"Sentence":"将有禄山相林甫，圣人不乐复何为。","Rank":0,"PoetryId":null,"Pinyin":"jiāng yǒu lù shān xiāng lǐn fǔ ，shèng rén bú lè fù hé wéi ","Tag":null,"Explanation":null,"English":null,"Sort":7,"Dynasty":"明"},{"Id":6568978,"Sentence":"念奴高歌八姨舞，鳞脍驼峰荐雕俎。","Rank":0,"PoetryId":null,"Pinyin":"niàn nú gāo gē bā yǐ wǔ ，lǐn kuài tuó fēng jiàn diāo zǔ ","Tag":null,"Explanation":null,"English":null,"Sort":8,"Dynasty":"明"},{"Id":6568979,"Sentence":"明朝且放紫宸朝，翠帐醒来日方午。","Rank":0,"PoetryId":null,"Pinyin":"mǐng cháo jū fàng zi chén cháo ，cuì zhàng xing lái rì fāng wǔ ","Tag":null,"Explanation":null,"English":null,"Sort":9,"Dynasty":"明"},{"Id":6568980,"Sentence":"金鸡帐里卧猪龙，内宠不减昔秦宫。","Rank":0,"PoetryId":null,"Pinyin":"jīn jī zhàng li wò zhū lóng ，nèi chǒng bú jiǎn xī qǐn gōng ","Tag":null,"Explanation":null,"English":null,"Sort":10,"Dynasty":"明"},{"Id":6568981,"Sentence":"昏昏醉梦日复夜，岂料兴衰在眼中。","Rank":0,"PoetryId":null,"Pinyin":"hūn hūn zuì mèng rì fù yè ，qi liào xīng cuī zài yǎn zhōng ","Tag":null,"Explanation":null,"English":null,"Sort":11,"Dynasty":"明"},{"Id":6568982,"Sentence":"桃林一战血没踝，薄暮不见平安火。","Rank":0,"PoetryId":null,"Pinyin":"táo lǐn yī zhàn xiě méi huái ，báo mù bú jiàn pǐng ān huǒ ","Tag":null,"Explanation":null,"English":null,"Sort":12,"Dynasty":"明"},{"Id":6568983,"Sentence":"苍茫西出马嵬坡，驿舍无灯相枕卧。","Rank":0,"PoetryId":null,"Pinyin":"cāng māng xī chū mǎ wéi pō ，yì shě mó dēng xiāng zhěn wò ","Tag":null,"Explanation":null,"English":null,"Sort":13,"Dynasty":"明"},{"Id":6568984,"Sentence":"斜谷铃声暮雨寒，归来无复旧时欢。","Rank":0,"PoetryId":null,"Pinyin":"xié gǔ lǐng shēng mù yǔ hán ，guī lái mó fù jìu shǐ huān ","Tag":null,"Explanation":null,"English":null,"Sort":14,"Dynasty":"明"},{"Id":6568985,"Sentence":"霜凝鸳瓦不成寐，怨对孤灯夜未阑。","Rank":0,"PoetryId":null,"Pinyin":"shuāng nǐng yuān wǎ bú chéng mèi ，yuàn duì gū dēng yè wèi lán ","Tag":null,"Explanation":null,"English":null,"Sort":15,"Dynasty":"明"}]}