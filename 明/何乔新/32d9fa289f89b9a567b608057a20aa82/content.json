{"Id":651002,"Title":"十楼怀古 其一 黄楼","Dynasty":"明","Author":"何乔新","Context":"黄河西来坤轴折，浊浪排空天欲裂。彭城老稚哀哀啼，自分阖门作鱼鳖。仁明太守眉山苏，誓以只手障其冲。指麾徒旅荷畚輂，长堤隐起如晴虹。波恬浪静民安堵，共喜更生歌且舞。九重下诏侈褒嘉，拯溺禦灾非小补。飞楼高压城之东，张筵会客何雍容。后山作铭颍滨赋，笔力直与造化争瑰雄。神游八表知何处，赢得穹碑照今古。当年舒李今何如，羁鬼啾啾泣烟雨。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"32d9fa289f89b9a567b608057a20aa82","Step":0,"Verses":[{"Id":7320772,"Sentence":"黄河西来坤轴折，浊浪排空天欲裂。","Rank":0,"PoetryId":null,"Pinyin":"huáng hé xī lái kūn zhóu shé ，zhuó làng pái kōng tiān yù liě ","Tag":null,"Explanation":null,"English":null,"Sort":0,"Dynasty":"明"},{"Id":7320773,"Sentence":"彭城老稚哀哀啼，自分阖门作鱼鳖。","Rank":0,"PoetryId":null,"Pinyin":"péng chéng lǎo zhì āi āi tǐ ，zì fēn hé mén zuō yú biē ","Tag":null,"Explanation":null,"English":null,"Sort":1,"Dynasty":"明"},{"Id":7320774,"Sentence":"仁明太守眉山苏，誓以只手障其冲。","Rank":0,"PoetryId":null,"Pinyin":"rén mǐng tài shǒu méi shān sū ，shì yi zhī shǒu zhàng jī chōng ","Tag":null,"Explanation":null,"English":null,"Sort":2,"Dynasty":"明"},{"Id":7320775,"Sentence":"指麾徒旅荷畚輂，长堤隐起如晴虹。","Rank":0,"PoetryId":null,"Pinyin":"zhi huī tú lǚ hé běn jú ，cháng dī yin qi rú qǐng hóng ","Tag":null,"Explanation":null,"English":null,"Sort":3,"Dynasty":"明"},{"Id":7320776,"Sentence":"波恬浪静民安堵，共喜更生歌且舞。","Rank":0,"PoetryId":null,"Pinyin":"bō tián làng jìng mǐn ān dǔ ，gōng xi gēng shēng gē jū wǔ ","Tag":null,"Explanation":null,"English":null,"Sort":4,"Dynasty":"明"},{"Id":7320777,"Sentence":"九重下诏侈褒嘉，拯溺禦灾非小补。","Rank":0,"PoetryId":null,"Pinyin":"jiu chóng xià zhào chi bāo jiā ，zhěng nì yù zāi fēi xiǎo bǔ ","Tag":null,"Explanation":null,"English":null,"Sort":5,"Dynasty":"明"},{"Id":7320778,"Sentence":"飞楼高压城之东，张筵会客何雍容。","Rank":0,"PoetryId":null,"Pinyin":"fēi lóu gāo yā chéng zhī dōng ，zhāng yán huì kè hé yōng róng ","Tag":null,"Explanation":null,"English":null,"Sort":6,"Dynasty":"明"},{"Id":7320779,"Sentence":"后山作铭颍滨赋，笔力直与造化争瑰雄。","Rank":0,"PoetryId":null,"Pinyin":"hòu shān zuō mǐng ying bīn fù ，bi lì zhǐ yú zào huā zhēng guī xióng ","Tag":null,"Explanation":null,"English":null,"Sort":7,"Dynasty":"明"},{"Id":7320780,"Sentence":"神游八表知何处，赢得穹碑照今古。","Rank":0,"PoetryId":null,"Pinyin":"shén yóu bā biǎo zhī hé chǔ ，yǐng dé qióng bēi zhào jīn gǔ ","Tag":null,"Explanation":null,"English":null,"Sort":8,"Dynasty":"明"},{"Id":7320781,"Sentence":"当年舒李今何如，羁鬼啾啾泣烟雨。","Rank":0,"PoetryId":null,"Pinyin":"dāng nián shū li jīn hé rú ，jī gui jīu jīu qì yān yǔ ","Tag":null,"Explanation":null,"English":null,"Sort":9,"Dynasty":"明"}]}