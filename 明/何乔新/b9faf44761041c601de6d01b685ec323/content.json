{"Id":650977,"Title":"题东波游赤壁图","Dynasty":"明","Author":"何乔新","Context":"长江西来绕赤壁，山色苍苍江气白。黄冈迁客人中仙，傲睨江山如戏剧。笑吞山月吸江风，羁愁肯使婴吾胸。扁舟夜泛赤壁下，文光下烛冯夷宫。湘妃歌兮河伯舞，川后山灵相尔汝。同游一客非时人，想是元之与文举。酒酣飞上千仞峰，呵叱虎豹鞭虬龙。倏然独立风埃表，俯视尘世皆沙虫。洗磨折戟认前代，一炬东风昔称快。英雄不数曹与孙，况复周郎与黄盖。江空月落高枕眠，夜深梦到蓬莱巅。横江孤鹤来何许，似欲载我归钧天。洞箫声断客已去，起望三山渺烟雾。空馀两赋在人间，星斗荧煌垂万古。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b9faf44761041c601de6d01b685ec323","Step":0,"Verses":[{"Id":6568942,"Sentence":"长江西来绕赤壁，山色苍苍江气白。","Rank":0,"PoetryId":null,"Pinyin":"cháng jiāng xī lái rào chì bì ，shān sè cāng cāng jiāng qì bái ","Tag":null,"Explanation":null,"English":null,"Sort":0,"Dynasty":"明"},{"Id":6568943,"Sentence":"黄冈迁客人中仙，傲睨江山如戏剧。","Rank":0,"PoetryId":null,"Pinyin":"huáng gāng qiān kè rén zhōng xiān ，ào nì jiāng shān rú hū jù ","Tag":null,"Explanation":null,"English":null,"Sort":1,"Dynasty":"明"},{"Id":6568944,"Sentence":"笑吞山月吸江风，羁愁肯使婴吾胸。","Rank":0,"PoetryId":null,"Pinyin":"xiào tūn shān yuè xī jiāng fēng ，jī chóu kěn shi yīng wú xiōng ","Tag":null,"Explanation":null,"English":null,"Sort":2,"Dynasty":"明"},{"Id":6568945,"Sentence":"扁舟夜泛赤壁下，文光下烛冯夷宫。","Rank":0,"PoetryId":null,"Pinyin":"biǎn zhōu yè fán chì bì xià ，wén guāng xià zhú féng yǐ gōng ","Tag":null,"Explanation":null,"English":null,"Sort":3,"Dynasty":"明"},{"Id":6568946,"Sentence":"湘妃歌兮河伯舞，川后山灵相尔汝。","Rank":0,"PoetryId":null,"Pinyin":"xiāng fēi gē xī hé bǎi wǔ ，chuān hòu shān lǐng xiāng ěr rǔ ","Tag":null,"Explanation":null,"English":null,"Sort":4,"Dynasty":"明"},{"Id":6568947,"Sentence":"同游一客非时人，想是元之与文举。","Rank":0,"PoetryId":null,"Pinyin":"tóng yóu yī kè fēi shǐ rén ，xiǎng shì yuán zhī yú wén jǔ ","Tag":null,"Explanation":null,"English":null,"Sort":5,"Dynasty":"明"},{"Id":6568948,"Sentence":"酒酣飞上千仞峰，呵叱虎豹鞭虬龙。","Rank":0,"PoetryId":null,"Pinyin":"jiu hān fēi shǎng qiān rèn fēng ，ā chì hū bào biān qǐu lóng ","Tag":null,"Explanation":null,"English":null,"Sort":6,"Dynasty":"明"},{"Id":6568949,"Sentence":"倏然独立风埃表，俯视尘世皆沙虫。","Rank":0,"PoetryId":null,"Pinyin":"shū rán dú lì fēng āi biǎo ，fǔ shì chén shì jiē shā chóng ","Tag":null,"Explanation":null,"English":null,"Sort":7,"Dynasty":"明"},{"Id":6568950,"Sentence":"洗磨折戟认前代，一炬东风昔称快。","Rank":0,"PoetryId":null,"Pinyin":"xi mó shé ji rèn qián dài ，yī jù dōng fēng xī chèn kuài ","Tag":null,"Explanation":null,"English":null,"Sort":8,"Dynasty":"明"},{"Id":6568951,"Sentence":"英雄不数曹与孙，况复周郎与黄盖。","Rank":0,"PoetryId":null,"Pinyin":"yīng xióng bú shǔ cáo yú sūn ，kuàng fù zhōu láng yú huáng gài ","Tag":null,"Explanation":null,"English":null,"Sort":9,"Dynasty":"明"},{"Id":6568952,"Sentence":"江空月落高枕眠，夜深梦到蓬莱巅。","Rank":0,"PoetryId":null,"Pinyin":"jiāng kōng yuè là gāo zhěn mián ，yè shēn mèng dào péng lái diān ","Tag":null,"Explanation":null,"English":null,"Sort":10,"Dynasty":"明"},{"Id":6568953,"Sentence":"横江孤鹤来何许，似欲载我归钧天。","Rank":0,"PoetryId":null,"Pinyin":"héng jiāng gū hè lái hé hǔ ，shì yù zǎi wǒ guī jūn tiān ","Tag":null,"Explanation":null,"English":null,"Sort":11,"Dynasty":"明"},{"Id":6568954,"Sentence":"洞箫声断客已去，起望三山渺烟雾。","Rank":0,"PoetryId":null,"Pinyin":"dòng xiāo shēng duàn kè yi qù ，qi wàng sān shān miǎo yān wù ","Tag":null,"Explanation":null,"English":null,"Sort":12,"Dynasty":"明"},{"Id":6568955,"Sentence":"空馀两赋在人间，星斗荧煌垂万古。","Rank":0,"PoetryId":null,"Pinyin":"kōng yú liǎng fù zài rén jiān ，xīng dǒu yǐng huāng chuǐ mò gǔ ","Tag":null,"Explanation":null,"English":null,"Sort":13,"Dynasty":"明"}]}