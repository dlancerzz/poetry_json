{"Id":637185,"Title":"送刘簿归云中","Dynasty":"明","Author":"童冀","Context":"阴山六月天雨霜，大碛草白塞云黄。边民肉食无稻粱，追逐水草随牛羊。刘郎家居古定襄，少年走马临战场。上功幕府羞戎行，束书甘作薇省郎。将命专对行四方，朅来佐邑东海傍。幡然挂冠归故乡，北风吹沙鸿雁翔。黄河十月冰无梁，问君远行奚所望。关河酒绿蒲匋香，臂鹰走犬猎近冈。归来马上悬两狼，后车捆载兔与獐。割鲜行酒据胡床，酒酣耳热起徬徨。少年此乐无时忘，方今四夷尽来王。塞上有土皆耕桑，五风十雨时岁康。归去欢乐殊未央，人生百年谁短长。镜中赢得双鬓苍，君今已谢名利缰。笑我未识閒中忙，冷官十年坐寒窗。吾伊五夜声琅琅，三径松菊日就荒。把酒送君增慨慷，仰视云汉何茫茫。明年诣阙上封章，圣恩若许归沧浪，白首击壤歌虞唐。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e6a67bc602febb22bd251020f778d4d4","Step":0,"Verses":[{"Id":6321432,"Sentence":"阴山六月天雨霜，大碛草白塞云黄。","Rank":0,"PoetryId":null,"Pinyin":"yīn shān lìu yuè tiān yǔ shuāng ，dà qì cǎo bái sāi yún huáng ","Tag":null,"Explanation":null,"English":null,"Sort":0,"Dynasty":"明"},{"Id":6321433,"Sentence":"边民肉食无稻粱，追逐水草随牛羊。","Rank":0,"PoetryId":null,"Pinyin":"biān mǐn ròu shǐ mó dào liáng ，zhuī zhú shui cǎo suǐ nǐu yáng ","Tag":null,"Explanation":null,"English":null,"Sort":1,"Dynasty":"明"},{"Id":6321434,"Sentence":"刘郎家居古定襄，少年走马临战场。","Rank":0,"PoetryId":null,"Pinyin":"lǐu láng gū jū gǔ dìng xiāng ，shǎo nián zǒu mǎ lǐn zhàn cháng ","Tag":null,"Explanation":null,"English":null,"Sort":2,"Dynasty":"明"},{"Id":6321435,"Sentence":"上功幕府羞戎行，束书甘作薇省郎。","Rank":0,"PoetryId":null,"Pinyin":"shǎng gōng mù fǔ xīu róng háng ，shù shū gān zuō wēi shěng láng ","Tag":null,"Explanation":null,"English":null,"Sort":3,"Dynasty":"明"},{"Id":6321436,"Sentence":"将命专对行四方，朅来佐邑东海傍。","Rank":0,"PoetryId":null,"Pinyin":"jiāng mìng zhuān duì háng sì fāng ，qiè lái zuǒ yì dōng hǎi bàng ","Tag":null,"Explanation":null,"English":null,"Sort":4,"Dynasty":"明"},{"Id":6321437,"Sentence":"幡然挂冠归故乡，北风吹沙鸿雁翔。","Rank":0,"PoetryId":null,"Pinyin":"fān rán guà guān guī gù xiāng ，běi fēng chuī shā hóng yàn xiáng ","Tag":null,"Explanation":null,"English":null,"Sort":5,"Dynasty":"明"},{"Id":6321438,"Sentence":"黄河十月冰无梁，问君远行奚所望。","Rank":0,"PoetryId":null,"Pinyin":"huáng hé shǐ yuè bīng mó liáng ，wèn jūn yuǎn háng xī suǒ wàng ","Tag":null,"Explanation":null,"English":null,"Sort":6,"Dynasty":"明"},{"Id":6321439,"Sentence":"关河酒绿蒲匋香，臂鹰走犬猎近冈。","Rank":0,"PoetryId":null,"Pinyin":"guān hé jiu lù pú táo xiāng ，臂yīng zǒu quǎn liè jìn gāng ","Tag":null,"Explanation":null,"English":null,"Sort":7,"Dynasty":"明"},{"Id":6321440,"Sentence":"归来马上悬两狼，后车捆载兔与獐。","Rank":0,"PoetryId":null,"Pinyin":"guī lái mǎ shǎng xuán liǎng láng ，hòu chē kǔn zǎi tù yú zhāng ","Tag":null,"Explanation":null,"English":null,"Sort":8,"Dynasty":"明"},{"Id":6321441,"Sentence":"割鲜行酒据胡床，酒酣耳热起徬徨。","Rank":0,"PoetryId":null,"Pinyin":"gē xiān háng jiu jū hú chuáng ，jiu hān ěr rè qi bàng huáng ","Tag":null,"Explanation":null,"English":null,"Sort":9,"Dynasty":"明"},{"Id":6321442,"Sentence":"少年此乐无时忘，方今四夷尽来王。","Rank":0,"PoetryId":null,"Pinyin":"shǎo nián ci lè mó shǐ wàng ，fāng jīn sì yǐ jin lái wáng ","Tag":null,"Explanation":null,"English":null,"Sort":10,"Dynasty":"明"},{"Id":6321443,"Sentence":"塞上有土皆耕桑，五风十雨时岁康。","Rank":0,"PoetryId":null,"Pinyin":"sāi shǎng yǒu tǔ jiē gēng sāng ，wǔ fēng shǐ yǔ shǐ suì kāng ","Tag":null,"Explanation":null,"English":null,"Sort":11,"Dynasty":"明"},{"Id":6321444,"Sentence":"归去欢乐殊未央，人生百年谁短长。","Rank":0,"PoetryId":null,"Pinyin":"guī qù huān lè shū wèi yāng ，rén shēng bǎi nián shéi duǎn cháng ","Tag":null,"Explanation":null,"English":null,"Sort":12,"Dynasty":"明"},{"Id":6321445,"Sentence":"镜中赢得双鬓苍，君今已谢名利缰。","Rank":0,"PoetryId":null,"Pinyin":"jìng zhōng yǐng dé shuāng bìn cāng ，jūn jīn yi xiè mǐng lì jiāng ","Tag":null,"Explanation":null,"English":null,"Sort":13,"Dynasty":"明"},{"Id":6321446,"Sentence":"笑我未识閒中忙，冷官十年坐寒窗。","Rank":0,"PoetryId":null,"Pinyin":"xiào wǒ wèi shǐ jiān zhōng máng ，lěng guān shǐ nián zuò hán chuāng ","Tag":null,"Explanation":null,"English":null,"Sort":14,"Dynasty":"明"},{"Id":6321447,"Sentence":"吾伊五夜声琅琅，三径松菊日就荒。","Rank":0,"PoetryId":null,"Pinyin":"wú yī wǔ yè shēng láng láng ，sān jìng sōng jú rì jìu huāng ","Tag":null,"Explanation":null,"English":null,"Sort":15,"Dynasty":"明"},{"Id":6321448,"Sentence":"把酒送君增慨慷，仰视云汉何茫茫。","Rank":0,"PoetryId":null,"Pinyin":"bǎ jiu sòng jūn zēng kǎi kāng ，yǎng shì yún hàn hé māng māng ","Tag":null,"Explanation":null,"English":null,"Sort":16,"Dynasty":"明"},{"Id":6321449,"Sentence":"明年诣阙上封章，圣恩若许归沧浪，白首击壤歌虞唐。","Rank":0,"PoetryId":null,"Pinyin":"mǐng nián yì quē shǎng fēng zhāng ，shèng ēn rě hǔ guī cāng làng ，bái shǒu jī rǎng gē yú táng ","Tag":null,"Explanation":null,"English":null,"Sort":17,"Dynasty":"明"}]}