{"Id":557009,"Title":"庆钱侍御公","Dynasty":"明","Author":"徐庸","Context":"尔祖文魁圣代初，百年乔木荫门闾。摅忠报国名无忝，积德传家庆有馀。绿野恩光承宠渥，乌台荣显沐封除。玄真浦溆寻渔艇，白社林泉引鹭车。少女风经春昼永，老人星灿夜天虚。仙都甲子才周历，寿域期颐久按书。珠履接连皆上客，金钗排列总名姝。绮罗丛里笙歌满，不问酕醄醉引裾。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d098c70f102eea98a82d227b728dd6fd","Step":0,"Verses":[{"Id":7085956,"Sentence":"尔祖文魁圣代初，百年乔木荫门闾。","Rank":0,"PoetryId":null,"Pinyin":"ěr zǔ wén kuǐ shèng dài chū ，bǎi nián qiáo mù yīn mén lǘ ","Tag":null,"Explanation":null,"English":null,"Sort":0,"Dynasty":"明"},{"Id":7085957,"Sentence":"摅忠报国名无忝，积德传家庆有馀。","Rank":0,"PoetryId":null,"Pinyin":"shū zhōng bào guó mǐng mó tiǎn ，jī dé chuán gū qìng yǒu yú ","Tag":null,"Explanation":null,"English":null,"Sort":1,"Dynasty":"明"},{"Id":7085958,"Sentence":"绿野恩光承宠渥，乌台荣显沐封除。","Rank":0,"PoetryId":null,"Pinyin":"lù yě ēn guāng chéng chǒng wò ，wū tāi róng xiǎn mù fēng chú ","Tag":null,"Explanation":null,"English":null,"Sort":2,"Dynasty":"明"},{"Id":7085959,"Sentence":"玄真浦溆寻渔艇，白社林泉引鹭车。","Rank":0,"PoetryId":null,"Pinyin":"xuán zhēn pǔ xù xún yú ting ，bái shè lǐn quán yin lù chē ","Tag":null,"Explanation":null,"English":null,"Sort":3,"Dynasty":"明"},{"Id":7085960,"Sentence":"少女风经春昼永，老人星灿夜天虚。","Rank":0,"PoetryId":null,"Pinyin":"shǎo nǚ fēng jīng chūn zhòu yǒng ，lǎo rén xīng càn yè tiān xū ","Tag":null,"Explanation":null,"English":null,"Sort":4,"Dynasty":"明"},{"Id":7085961,"Sentence":"仙都甲子才周历，寿域期颐久按书。","Rank":0,"PoetryId":null,"Pinyin":"xiān dōu jiǎ zi cái zhōu lì ，shòu yù jī yǐ jiu àn shū ","Tag":null,"Explanation":null,"English":null,"Sort":5,"Dynasty":"明"},{"Id":7085962,"Sentence":"珠履接连皆上客，金钗排列总名姝。","Rank":0,"PoetryId":null,"Pinyin":"zhū lǚ jiē lián jiē shǎng kè ，jīn chāi pái liè zǒng mǐng shū ","Tag":null,"Explanation":null,"English":null,"Sort":6,"Dynasty":"明"},{"Id":7085963,"Sentence":"绮罗丛里笙歌满，不问酕醄醉引裾。","Rank":0,"PoetryId":null,"Pinyin":"qi luó cóng li shēng gē mǎn ，bú wèn máo táo zuì yin jū ","Tag":null,"Explanation":null,"English":null,"Sort":7,"Dynasty":"明"}]}