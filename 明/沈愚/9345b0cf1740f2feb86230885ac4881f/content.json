{"Id":477341,"Title":"鸿门会","Dynasty":"明","Author":"沈愚","Context":"天柱崩摧地维裂，日月无光乌兔缺。撞钟击鼓海扬尘，刺豹捶牛饮生血。磨牙猰貐争雌雄，横眉炙锦眩重瞳。芒砀云瑞不改色，座中有客乘飞龙。舞剑当筵势挥霍，老增有言君不诺。将军怒发冲危冠，目光射人肝胆落。倒倾卮酒擘彘肩，呼龙归去龙腾渊。百二山河付真主，玉斗声中泪如雨。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9345b0cf1740f2feb86230885ac4881f","Step":0,"Verses":[{"Id":6716843,"Sentence":"天柱崩摧地维裂，日月无光乌兔缺。","Rank":0,"PoetryId":null,"Pinyin":"tiān zhù bēng cuī 地wéi liě ，rì yuè mó guāng wū tù quē ","Tag":null,"Explanation":null,"English":null,"Sort":0,"Dynasty":"明"},{"Id":6716844,"Sentence":"撞钟击鼓海扬尘，刺豹捶牛饮生血。","Rank":0,"PoetryId":null,"Pinyin":"zhuàng zhōng jī gǔ hǎi yáng chén ，cī bào chuǐ nǐu yin shēng xiě ","Tag":null,"Explanation":null,"English":null,"Sort":1,"Dynasty":"明"},{"Id":6716845,"Sentence":"磨牙猰貐争雌雄，横眉炙锦眩重瞳。","Rank":0,"PoetryId":null,"Pinyin":"mó yá jiá yǔ zhēng cǐ xióng ，héng méi zhì jin xuàn chóng tóng ","Tag":null,"Explanation":null,"English":null,"Sort":2,"Dynasty":"明"},{"Id":6716846,"Sentence":"芒砀云瑞不改色，座中有客乘飞龙。","Rank":0,"PoetryId":null,"Pinyin":"máng dàng yún ruì bú gǎi sè ，zuò zhōng yǒu kè chéng fēi lóng ","Tag":null,"Explanation":null,"English":null,"Sort":3,"Dynasty":"明"},{"Id":6716847,"Sentence":"舞剑当筵势挥霍，老增有言君不诺。","Rank":0,"PoetryId":null,"Pinyin":"wǔ jiàn dāng yán shì huī huò ，lǎo zēng yǒu yán jūn bú nuò ","Tag":null,"Explanation":null,"English":null,"Sort":4,"Dynasty":"明"},{"Id":6716848,"Sentence":"将军怒发冲危冠，目光射人肝胆落。","Rank":0,"PoetryId":null,"Pinyin":"jiāng jūn nù fā chōng wēi guān ，mù guāng shè rén gān dǎn là ","Tag":null,"Explanation":null,"English":null,"Sort":5,"Dynasty":"明"},{"Id":6716849,"Sentence":"倒倾卮酒擘彘肩，呼龙归去龙腾渊。","Rank":0,"PoetryId":null,"Pinyin":"dǎo qīng zhī jiu bò zhì jiān ，hū lóng guī qù lóng tēng yuān ","Tag":null,"Explanation":null,"English":null,"Sort":6,"Dynasty":"明"},{"Id":6716850,"Sentence":"百二山河付真主，玉斗声中泪如雨。","Rank":0,"PoetryId":null,"Pinyin":"bǎi èr shān hé fù zhēn zhǔ ，yù dǒu shēng zhōng lèi rú yǔ ","Tag":null,"Explanation":null,"English":null,"Sort":7,"Dynasty":"明"}]}