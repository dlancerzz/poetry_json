{"Id":685613,"Title":"答雷长史四首","Dynasty":"明","Author":"何景明","Context":"每诵清词动我愁，山中岁暮若为酬。因攀桂树遥相忆，欲寄梅花可自由。万里江湖双涕泪，百年天地几交游。谁怜旧日中朝客，谪向王门半白头。玉垒青城万里山，亦知归兴满乡关。沙边返照寒将敛，江上行云晚未还。道路南来多壅隔，云霄北望少追攀。曳裾受简皆清事，莫向沧浪羡我閒。汝上相逢岁已长，故人官况近荒凉。天涯白发催迟暮，客里清尊送夕阳。贾谊功名终负汉，马卿词赋尚游梁。看君尺素遥相慰，况是羊何有和章。十载寒毡郑画师，风流文采更堪思。朱门鼓瑟官仍达，青殿挥毫出每迟。百里风烟还薄暮，孤城雨雪已多时。极知岁晚伤心切，起傍宫梅自咏诗。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"52b1fb25e75197f195835d5b066e43d2","Step":0,"Verses":[{"Id":6153014,"Sentence":"每诵清词动我愁，山中岁暮若为酬。","Rank":0,"PoetryId":null,"Pinyin":"měi sòng qīng cǐ dòng wǒ chóu ，shān zhōng suì mù rě wéi chóu ","Tag":null,"Explanation":null,"English":null,"Sort":0,"Dynasty":"明"},{"Id":6153015,"Sentence":"因攀桂树遥相忆，欲寄梅花可自由。","Rank":0,"PoetryId":null,"Pinyin":"yīn pān guì shù yáo xiāng yì ，yù jì méi huā kě zì yóu ","Tag":null,"Explanation":null,"English":null,"Sort":1,"Dynasty":"明"},{"Id":6153016,"Sentence":"万里江湖双涕泪，百年天地几交游。","Rank":0,"PoetryId":null,"Pinyin":"mò li jiāng hú shuāng tì lèi ，bǎi nián tiān 地jī jiāo yóu ","Tag":null,"Explanation":null,"English":null,"Sort":2,"Dynasty":"明"},{"Id":6153017,"Sentence":"谁怜旧日中朝客，谪向王门半白头。","Rank":0,"PoetryId":null,"Pinyin":"shéi lián jìu rì zhōng cháo kè ，zhé xiàng wáng mén bàn bái tóu ","Tag":null,"Explanation":null,"English":null,"Sort":3,"Dynasty":"明"},{"Id":6153018,"Sentence":"玉垒青城万里山，亦知归兴满乡关。","Rank":0,"PoetryId":null,"Pinyin":"yù lěi qīng chéng mò li shān ，yì zhī guī xīng mǎn xiāng guān ","Tag":null,"Explanation":null,"English":null,"Sort":4,"Dynasty":"明"},{"Id":6153019,"Sentence":"沙边返照寒将敛，江上行云晚未还。","Rank":0,"PoetryId":null,"Pinyin":"shā biān fǎn zhào hán jiāng liǎn ，jiāng shǎng háng yún wǎn wèi hái ","Tag":null,"Explanation":null,"English":null,"Sort":5,"Dynasty":"明"},{"Id":6153020,"Sentence":"道路南来多壅隔，云霄北望少追攀。","Rank":0,"PoetryId":null,"Pinyin":"dāo lù nā lái duō yōng gé ，yún xiāo běi wàng shǎo zhuī pān ","Tag":null,"Explanation":null,"English":null,"Sort":6,"Dynasty":"明"},{"Id":6153021,"Sentence":"曳裾受简皆清事，莫向沧浪羡我閒。","Rank":0,"PoetryId":null,"Pinyin":"yè jū shòu jiǎn jiē qīng shì ，mò xiàng cāng làng xiàn wǒ jiān ","Tag":null,"Explanation":null,"English":null,"Sort":7,"Dynasty":"明"},{"Id":6153022,"Sentence":"汝上相逢岁已长，故人官况近荒凉。","Rank":0,"PoetryId":null,"Pinyin":"rǔ shǎng xiāng féng suì yi cháng ，gù rén guān kuàng jìn huāng liáng ","Tag":null,"Explanation":null,"English":null,"Sort":8,"Dynasty":"明"},{"Id":6153023,"Sentence":"天涯白发催迟暮，客里清尊送夕阳。","Rank":0,"PoetryId":null,"Pinyin":"tiān yá bái fā cuī chǐ mù ，kè li qīng zūn sòng xī yáng ","Tag":null,"Explanation":null,"English":null,"Sort":9,"Dynasty":"明"},{"Id":6153024,"Sentence":"贾谊功名终负汉，马卿词赋尚游梁。","Rank":0,"PoetryId":null,"Pinyin":"gǔ yì gōng mǐng zhōng fù hàn ，mǎ qīng cǐ fù shàng yóu liáng ","Tag":null,"Explanation":null,"English":null,"Sort":10,"Dynasty":"明"},{"Id":6153025,"Sentence":"看君尺素遥相慰，况是羊何有和章。","Rank":0,"PoetryId":null,"Pinyin":"kān jūn chě sù yáo xiāng wèi ，kuàng shì yáng hé yǒu hé zhāng ","Tag":null,"Explanation":null,"English":null,"Sort":11,"Dynasty":"明"},{"Id":6153026,"Sentence":"十载寒毡郑画师，风流文采更堪思。","Rank":0,"PoetryId":null,"Pinyin":"shǐ zǎi hán zhān zhèng huà shī ，fēng lǐu wén cǎi gēng kān sāi ","Tag":null,"Explanation":null,"English":null,"Sort":12,"Dynasty":"明"},{"Id":6153027,"Sentence":"朱门鼓瑟官仍达，青殿挥毫出每迟。","Rank":0,"PoetryId":null,"Pinyin":"zhū mén gǔ sè guān réng dá ，qīng diàn huī háo chū měi chǐ ","Tag":null,"Explanation":null,"English":null,"Sort":13,"Dynasty":"明"},{"Id":6153028,"Sentence":"百里风烟还薄暮，孤城雨雪已多时。","Rank":0,"PoetryId":null,"Pinyin":"bǎi li fēng yān hái báo mù ，gū chéng yǔ xuě yi duō shǐ ","Tag":null,"Explanation":null,"English":null,"Sort":14,"Dynasty":"明"},{"Id":6153029,"Sentence":"极知岁晚伤心切，起傍宫梅自咏诗。","Rank":0,"PoetryId":null,"Pinyin":"jǐ zhī suì wǎn shāng xīn qiē ，qi bàng gōng méi zì yǒng shī ","Tag":null,"Explanation":null,"English":null,"Sort":15,"Dynasty":"明"}]}