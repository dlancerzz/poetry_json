{"Id":524118,"Title":"吴伟飞泉画图歌","Dynasty":"明","Author":"何景明","Context":"长安独过田子舍，留我一玩飞泉画。绝壁如闻风雨来，晴天安得蛟龙挂。吴生跌宕得画理，潦草落笔皆可喜。飞泉却出汨嶂间，山即真山水真水。客堂六月生昼寒，耳中髣髴高江滩。源潭窈窕不可测，波浪汹涌多奇观。泉边二老颜色异，偶坐似是庄与惠。万里谁论到海心，百年讵识临渊意。伟哉田子今儒宗，文标南指匡庐峰。不须对此更惆怅，会观瀑布青天上。杉风松日隔缥缈，云泷雪赣何雄壮，我常梦往神空向。岂无吴生好手笔，为我写寄庐山障。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e25d9417dcd128b1ab4ab3ccd23abde8","Step":0,"Verses":[{"Id":6936271,"Sentence":"长安独过田子舍，留我一玩飞泉画。","Rank":0,"PoetryId":null,"Pinyin":"cháng ān dú guō tián zi shě ，lǐu wǒ yī wán fēi quán huà ","Tag":null,"Explanation":null,"English":null,"Sort":0,"Dynasty":"明"},{"Id":6936272,"Sentence":"绝壁如闻风雨来，晴天安得蛟龙挂。","Rank":0,"PoetryId":null,"Pinyin":"jué bì rú wén fēng yǔ lái ，qǐng tiān ān dé jiāo lóng guà ","Tag":null,"Explanation":null,"English":null,"Sort":1,"Dynasty":"明"},{"Id":6936273,"Sentence":"吴生跌宕得画理，潦草落笔皆可喜。","Rank":0,"PoetryId":null,"Pinyin":"wú shēng diē dàng dé huà li ，lǎo cǎo là bi jiē kě xi ","Tag":null,"Explanation":null,"English":null,"Sort":2,"Dynasty":"明"},{"Id":6936274,"Sentence":"飞泉却出汨嶂间，山即真山水真水。","Rank":0,"PoetryId":null,"Pinyin":"fēi quán què chū mì zhàng jiān ，shān jǐ zhēn shān shui zhēn shui ","Tag":null,"Explanation":null,"English":null,"Sort":3,"Dynasty":"明"},{"Id":6936275,"Sentence":"客堂六月生昼寒，耳中髣髴高江滩。","Rank":0,"PoetryId":null,"Pinyin":"kè táng lìu yuè shēng zhòu hán ，ěr zhōng fǎng fèi gāo jiāng tān ","Tag":null,"Explanation":null,"English":null,"Sort":4,"Dynasty":"明"},{"Id":6936276,"Sentence":"源潭窈窕不可测，波浪汹涌多奇观。","Rank":0,"PoetryId":null,"Pinyin":"yuán tán yǎo tiǎo bú kě cè ，bō làng xiōng chōng duō jī guān ","Tag":null,"Explanation":null,"English":null,"Sort":5,"Dynasty":"明"},{"Id":6936277,"Sentence":"泉边二老颜色异，偶坐似是庄与惠。","Rank":0,"PoetryId":null,"Pinyin":"quán biān èr lǎo yán sè yì ，ǒu zuò shì shì zhuāng yú huì ","Tag":null,"Explanation":null,"English":null,"Sort":6,"Dynasty":"明"},{"Id":6936278,"Sentence":"万里谁论到海心，百年讵识临渊意。","Rank":0,"PoetryId":null,"Pinyin":"mò li shéi lún dào hǎi xīn ，bǎi nián jù shǐ lǐn yuān yì ","Tag":null,"Explanation":null,"English":null,"Sort":7,"Dynasty":"明"},{"Id":6936279,"Sentence":"伟哉田子今儒宗，文标南指匡庐峰。","Rank":0,"PoetryId":null,"Pinyin":"wěi zāi tián zi jīn rú zōng ，wén biāo nā zhi kuāng lú fēng ","Tag":null,"Explanation":null,"English":null,"Sort":8,"Dynasty":"明"},{"Id":6936280,"Sentence":"不须对此更惆怅，会观瀑布青天上。","Rank":0,"PoetryId":null,"Pinyin":"bú xū duì ci gēng chóu chàng ，huì guān bào bù qīng tiān shǎng ","Tag":null,"Explanation":null,"English":null,"Sort":9,"Dynasty":"明"},{"Id":6936281,"Sentence":"杉风松日隔缥缈，云泷雪赣何雄壮，我常梦往神空向。","Rank":0,"PoetryId":null,"Pinyin":"shā fēng sōng rì gé piāo miǎo ，yún lóng xuě gàn hé xióng zhuàng ，wǒ cháng mèng wǎng shén kōng xiàng ","Tag":null,"Explanation":null,"English":null,"Sort":10,"Dynasty":"明"},{"Id":6936282,"Sentence":"岂无吴生好手笔，为我写寄庐山障。","Rank":0,"PoetryId":null,"Pinyin":"qi mó wú shēng hǎo shǒu bi ，wéi wǒ xiě jì lú shān zhàng ","Tag":null,"Explanation":null,"English":null,"Sort":11,"Dynasty":"明"}]}