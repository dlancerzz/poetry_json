{"Id":524788,"Title":"方朔图","Dynasty":"明","Author":"何景明","Context":"调笑东方朔，沉酣金马门。窃桃王母见，怀肉汉皇恩。月下双鸾返，云间八骏奔。玉盘春不献，丹核代长存。事往丹青错，图开锦绣屯。素湍摇弱水，玄圃折昆崙。种树非潘县，迷花似楚村。千年一结实，万古自蟠根。海日红犹烂，天风袅更繁。神仙皆羽翼，洲岛异乾坤。无路乘黄鹤，何由踏赤鲲。市朝栖大隐，那识岁星魂。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e419817eebb6a25fddc62a697c76440c","Step":0,"Verses":[{"Id":6529476,"Sentence":"调笑东方朔，沉酣金马门。","Rank":0,"PoetryId":null,"Pinyin":"diào xiào dōng fāng shuò ，chén hān jīn mǎ mén ","Tag":null,"Explanation":null,"English":null,"Sort":0,"Dynasty":"明"},{"Id":6529477,"Sentence":"窃桃王母见，怀肉汉皇恩。","Rank":0,"PoetryId":null,"Pinyin":"qiè táo wáng mǔ jiàn ，huái ròu hàn huáng ēn ","Tag":null,"Explanation":null,"English":null,"Sort":1,"Dynasty":"明"},{"Id":6529478,"Sentence":"月下双鸾返，云间八骏奔。","Rank":0,"PoetryId":null,"Pinyin":"yuè xià shuāng luán fǎn ，yún jiān bā jùn bēn ","Tag":null,"Explanation":null,"English":null,"Sort":2,"Dynasty":"明"},{"Id":6529479,"Sentence":"玉盘春不献，丹核代长存。","Rank":0,"PoetryId":null,"Pinyin":"yù pán chūn bú suō ，dān hé dài cháng cún ","Tag":null,"Explanation":null,"English":null,"Sort":3,"Dynasty":"明"},{"Id":6529480,"Sentence":"事往丹青错，图开锦绣屯。","Rank":0,"PoetryId":null,"Pinyin":"shì wǎng dān qīng cuò ，tú kāi jin xìu tún ","Tag":null,"Explanation":null,"English":null,"Sort":4,"Dynasty":"明"},{"Id":6529481,"Sentence":"素湍摇弱水，玄圃折昆崙。","Rank":0,"PoetryId":null,"Pinyin":"sù tuān yáo ruò shui ，xuán pǔ shé kūn lún ","Tag":null,"Explanation":null,"English":null,"Sort":5,"Dynasty":"明"},{"Id":6529482,"Sentence":"种树非潘县，迷花似楚村。","Rank":0,"PoetryId":null,"Pinyin":"chóng shù fēi pān xiàn ，mī huā shì chǔ cūn ","Tag":null,"Explanation":null,"English":null,"Sort":6,"Dynasty":"明"},{"Id":6529483,"Sentence":"千年一结实，万古自蟠根。","Rank":0,"PoetryId":null,"Pinyin":"qiān nián yī jiē shǐ ，mò gǔ zì pán gēn ","Tag":null,"Explanation":null,"English":null,"Sort":7,"Dynasty":"明"},{"Id":6529484,"Sentence":"海日红犹烂，天风袅更繁。","Rank":0,"PoetryId":null,"Pinyin":"hǎi rì gōng yóu làn ，tiān fēng niǎo gēng fán ","Tag":null,"Explanation":null,"English":null,"Sort":8,"Dynasty":"明"},{"Id":6529485,"Sentence":"神仙皆羽翼，洲岛异乾坤。","Rank":0,"PoetryId":null,"Pinyin":"shén xiān jiē yǔ yì ，zhōu dǎo yì gān kūn ","Tag":null,"Explanation":null,"English":null,"Sort":9,"Dynasty":"明"},{"Id":6529486,"Sentence":"无路乘黄鹤，何由踏赤鲲。","Rank":0,"PoetryId":null,"Pinyin":"mó lù chéng huáng hè ，hé yóu tā chì kūn ","Tag":null,"Explanation":null,"English":null,"Sort":10,"Dynasty":"明"},{"Id":6529487,"Sentence":"市朝栖大隐，那识岁星魂。","Rank":0,"PoetryId":null,"Pinyin":"shì cháo qī dà yin ，nā shǐ suì xīng hún ","Tag":null,"Explanation":null,"English":null,"Sort":11,"Dynasty":"明"}]}