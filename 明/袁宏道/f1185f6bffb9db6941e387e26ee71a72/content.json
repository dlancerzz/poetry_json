{"Id":568441,"Title":"赠陈正夫","Dynasty":"明","Author":"袁宏道","Context":"学书不成去学剑，抛却铅丹买弓箭。六韬不直一文钱，穰苴终作灌园汉。稻黍不收收莠荑，勉将方口救穷贱。古纸烟黄书一通，赤日方街磨大砚。涔波只沬濡枯鱼，十年不识孔方面。记得魁梧美少年，手把牙签颂书传。花前月下几吟哦，颠书自扫白团扇。高冠大袖走文场，身经大小百馀战。几年面上堆紫烟，直腰曲背走乡县。家园卖尽子依人，不及西家老曹掾。身宫磨蝎命驿马，五行劳碌君自见。诗能穷人穷者工，瘦岛寒郊无饱顿。新诗字字挂人口，不与妻儿充饥咽。如今贵者不读书，腹中犹如酒食店。自来好语出饥肠，一字堪酬五十绢。我亦辞官作乞儿，他时同入歌妓院。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f1185f6bffb9db6941e387e26ee71a72","Step":0,"Verses":[{"Id":7038389,"Sentence":"学书不成去学剑，抛却铅丹买弓箭。","Rank":0,"PoetryId":null,"Pinyin":"xué shū bú chéng qù xué jiàn ，pāo què qiān dān mǎi gōng jiàn ","Tag":null,"Explanation":null,"English":null,"Sort":0,"Dynasty":"明"},{"Id":7038390,"Sentence":"六韬不直一文钱，穰苴终作灌园汉。","Rank":0,"PoetryId":null,"Pinyin":"lìu tāo bú zhǐ yī wén qián ，ráng jū zhōng zuō guàn yuán hàn ","Tag":null,"Explanation":null,"English":null,"Sort":1,"Dynasty":"明"},{"Id":7038391,"Sentence":"稻黍不收收莠荑，勉将方口救穷贱。","Rank":0,"PoetryId":null,"Pinyin":"dào shǔ bú shōu shōu yǒu tǐ ，miǎn jiāng fāng kǒu jìu qióng jiàn ","Tag":null,"Explanation":null,"English":null,"Sort":2,"Dynasty":"明"},{"Id":7038392,"Sentence":"古纸烟黄书一通，赤日方街磨大砚。","Rank":0,"PoetryId":null,"Pinyin":"gǔ zhi yān huáng shū yī tōng ，chì rì fāng jiē mó dà yàn ","Tag":null,"Explanation":null,"English":null,"Sort":3,"Dynasty":"明"},{"Id":7038393,"Sentence":"涔波只沬濡枯鱼，十年不识孔方面。","Rank":0,"PoetryId":null,"Pinyin":"cén bō zhī huì rú kū yú ，shǐ nián bú shǐ kǒng fāng miàn ","Tag":null,"Explanation":null,"English":null,"Sort":4,"Dynasty":"明"},{"Id":7038394,"Sentence":"记得魁梧美少年，手把牙签颂书传。","Rank":0,"PoetryId":null,"Pinyin":"jì dé kuǐ wú měi shǎo nián ，shǒu bǎ yá qiān sòng shū chuán ","Tag":null,"Explanation":null,"English":null,"Sort":5,"Dynasty":"明"},{"Id":7038395,"Sentence":"花前月下几吟哦，颠书自扫白团扇。","Rank":0,"PoetryId":null,"Pinyin":"huā qián yuè xià jī yǐn é ，diān shū zì sǎo bái tuán shān ","Tag":null,"Explanation":null,"English":null,"Sort":6,"Dynasty":"明"},{"Id":7038396,"Sentence":"高冠大袖走文场，身经大小百馀战。","Rank":0,"PoetryId":null,"Pinyin":"gāo guān dà xìu zǒu wén cháng ，shēn jīng dà xiǎo bǎi yú zhàn ","Tag":null,"Explanation":null,"English":null,"Sort":7,"Dynasty":"明"},{"Id":7038397,"Sentence":"几年面上堆紫烟，直腰曲背走乡县。","Rank":0,"PoetryId":null,"Pinyin":"jī nián miàn shǎng duī zi yān ，zhǐ yāo qū bēi zǒu xiāng xiàn ","Tag":null,"Explanation":null,"English":null,"Sort":8,"Dynasty":"明"},{"Id":7038398,"Sentence":"家园卖尽子依人，不及西家老曹掾。","Rank":0,"PoetryId":null,"Pinyin":"gū yuán mài jin zi yī rén ，bú jǐ xī gū lǎo cáo yuàn ","Tag":null,"Explanation":null,"English":null,"Sort":9,"Dynasty":"明"},{"Id":7038399,"Sentence":"身宫磨蝎命驿马，五行劳碌君自见。","Rank":0,"PoetryId":null,"Pinyin":"shēn gōng mó xiē mìng yì mǎ ，wǔ háng láo lìu jūn zì jiàn ","Tag":null,"Explanation":null,"English":null,"Sort":10,"Dynasty":"明"},{"Id":7038400,"Sentence":"诗能穷人穷者工，瘦岛寒郊无饱顿。","Rank":0,"PoetryId":null,"Pinyin":"shī néng qióng rén qióng zhě gōng ，shòu dǎo hán jiāo mó bǎo dú ","Tag":null,"Explanation":null,"English":null,"Sort":11,"Dynasty":"明"},{"Id":7038401,"Sentence":"新诗字字挂人口，不与妻儿充饥咽。","Rank":0,"PoetryId":null,"Pinyin":"xīn shī zì zì guà rén kǒu ，bú yú qī ér chōng jī yān ","Tag":null,"Explanation":null,"English":null,"Sort":12,"Dynasty":"明"},{"Id":7038402,"Sentence":"如今贵者不读书，腹中犹如酒食店。","Rank":0,"PoetryId":null,"Pinyin":"rú jīn guì zhě bú dòu shū ，fù zhōng yóu rú jiu shǐ diàn ","Tag":null,"Explanation":null,"English":null,"Sort":13,"Dynasty":"明"},{"Id":7038403,"Sentence":"自来好语出饥肠，一字堪酬五十绢。","Rank":0,"PoetryId":null,"Pinyin":"zì lái hǎo yǔ chū jī cháng ，yī zì kān chóu wǔ shǐ juàn ","Tag":null,"Explanation":null,"English":null,"Sort":14,"Dynasty":"明"},{"Id":7038404,"Sentence":"我亦辞官作乞儿，他时同入歌妓院。","Rank":0,"PoetryId":null,"Pinyin":"wǒ yì cǐ guān zuō qi ér ，tā shǐ tóng rù gē jì yuàn ","Tag":null,"Explanation":null,"English":null,"Sort":15,"Dynasty":"明"}]}