{"Id":701422,"Title":"寄怀龙皋叶大夫","Dynasty":"明","Author":"霍与瑕","Context":"楼船出京口，晨潮来东海。望望怀中人，沧洲隔烟霭。春风吹短箫，棹歌声远遥。棹歌自西上，思心随落潮。瞻望复瞻望，断魂谁为招。江边杨柳树，中春敷柔华。东风吹其枝，使我思无涯。风吹杨柳绿，我思乱心曲。明明慈水边，有美温如玉。玉书时寄将，素质绚金章。受藏已六年，一展一馨香。瞻望复瞻望，何时遘容光。忆昔学制锦，三岁慈溪水。萋斐起飘风，知子独君子。予自悠悠者，守默徂中野。矫矫徵贤篇，强聒故不舍。自余再来东，音书得屡通。然而咫尺间，乃不睹仪容。岂谓姚江深，岂谓四明远。莫往亦莫来，悠思空缱绻。扬帆过大江，水阔情何深。江南日以远，知己谁寄音。舍舟适旷野，长鞭驱白马。朝整仪真鞍，暮脱滁阳驾。滁阳山何碧，瞻望无终极。细写一封书，付与扬州客。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0a57e0a0370011dca4a7446a1d2bb786","Step":0,"Verses":[{"Id":6344492,"Sentence":"楼船出京口，晨潮来东海。","Rank":0,"PoetryId":null,"Pinyin":"lóu chuán chū jīng kǒu ，chén cháo lái dōng hǎi ","Tag":null,"Explanation":null,"English":null,"Sort":0,"Dynasty":"明"},{"Id":6344493,"Sentence":"望望怀中人，沧洲隔烟霭。","Rank":0,"PoetryId":null,"Pinyin":"wàng wàng huái zhōng rén ，cāng zhōu gé yān ǎi ","Tag":null,"Explanation":null,"English":null,"Sort":1,"Dynasty":"明"},{"Id":6344494,"Sentence":"春风吹短箫，棹歌声远遥。","Rank":0,"PoetryId":null,"Pinyin":"chūn fēng chuī duǎn xiāo ，zhào gē shēng yuǎn yáo ","Tag":null,"Explanation":null,"English":null,"Sort":2,"Dynasty":"明"},{"Id":6344495,"Sentence":"棹歌自西上，思心随落潮。","Rank":0,"PoetryId":null,"Pinyin":"zhào gē zì xī shǎng ，sāi xīn suǐ là cháo ","Tag":null,"Explanation":null,"English":null,"Sort":3,"Dynasty":"明"},{"Id":6344496,"Sentence":"瞻望复瞻望，断魂谁为招。","Rank":0,"PoetryId":null,"Pinyin":"zhān wàng fù zhān wàng ，duàn hún shéi wéi qiáo ","Tag":null,"Explanation":null,"English":null,"Sort":4,"Dynasty":"明"},{"Id":6344497,"Sentence":"江边杨柳树，中春敷柔华。","Rank":0,"PoetryId":null,"Pinyin":"jiāng biān yáng liu shù ，zhōng chūn fū róu huā ","Tag":null,"Explanation":null,"English":null,"Sort":5,"Dynasty":"明"},{"Id":6344498,"Sentence":"东风吹其枝，使我思无涯。","Rank":0,"PoetryId":null,"Pinyin":"dōng fēng chuī jī zhī ，shi wǒ sāi mó yá ","Tag":null,"Explanation":null,"English":null,"Sort":6,"Dynasty":"明"},{"Id":6344499,"Sentence":"风吹杨柳绿，我思乱心曲。","Rank":0,"PoetryId":null,"Pinyin":"fēng chuī yáng liu lù ，wǒ sāi luàn xīn qū ","Tag":null,"Explanation":null,"English":null,"Sort":7,"Dynasty":"明"},{"Id":6344500,"Sentence":"明明慈水边，有美温如玉。","Rank":0,"PoetryId":null,"Pinyin":"mǐng mǐng cǐ shui biān ，yǒu měi wēn rú yù ","Tag":null,"Explanation":null,"English":null,"Sort":8,"Dynasty":"明"},{"Id":6344501,"Sentence":"玉书时寄将，素质绚金章。","Rank":0,"PoetryId":null,"Pinyin":"yù shū shǐ jì jiāng ，sù zhì xuàn jīn zhāng ","Tag":null,"Explanation":null,"English":null,"Sort":9,"Dynasty":"明"},{"Id":6344502,"Sentence":"受藏已六年，一展一馨香。","Rank":0,"PoetryId":null,"Pinyin":"shòu cáng yi lìu nián ，yī zhǎn yī xīn xiāng ","Tag":null,"Explanation":null,"English":null,"Sort":10,"Dynasty":"明"},{"Id":6344503,"Sentence":"瞻望复瞻望，何时遘容光。","Rank":0,"PoetryId":null,"Pinyin":"zhān wàng fù zhān wàng ，hé shǐ gòu róng guāng ","Tag":null,"Explanation":null,"English":null,"Sort":11,"Dynasty":"明"},{"Id":6344504,"Sentence":"忆昔学制锦，三岁慈溪水。","Rank":0,"PoetryId":null,"Pinyin":"yì xī xué zhì jin ，sān suì cǐ xī shui ","Tag":null,"Explanation":null,"English":null,"Sort":12,"Dynasty":"明"},{"Id":6344505,"Sentence":"萋斐起飘风，知子独君子。","Rank":0,"PoetryId":null,"Pinyin":"qī fěi qi piāo fēng ，zhī zi dú jūn zi ","Tag":null,"Explanation":null,"English":null,"Sort":13,"Dynasty":"明"},{"Id":6344506,"Sentence":"予自悠悠者，守默徂中野。","Rank":0,"PoetryId":null,"Pinyin":"yú zì yōu yōu zhě ，shǒu mò cú zhōng yě ","Tag":null,"Explanation":null,"English":null,"Sort":14,"Dynasty":"明"},{"Id":6344507,"Sentence":"矫矫徵贤篇，强聒故不舍。","Rank":0,"PoetryId":null,"Pinyin":"jiáo jiáo zhēng xián piān ，jiàng guō gù bú shě ","Tag":null,"Explanation":null,"English":null,"Sort":15,"Dynasty":"明"},{"Id":6344508,"Sentence":"自余再来东，音书得屡通。","Rank":0,"PoetryId":null,"Pinyin":"zì yú zài lái dōng ，yīn shū dé lǚ tōng ","Tag":null,"Explanation":null,"English":null,"Sort":16,"Dynasty":"明"},{"Id":6344509,"Sentence":"然而咫尺间，乃不睹仪容。","Rank":0,"PoetryId":null,"Pinyin":"rán ér zhi chě jiān ，nǎi bú dǔ yǐ róng ","Tag":null,"Explanation":null,"English":null,"Sort":17,"Dynasty":"明"},{"Id":6344510,"Sentence":"岂谓姚江深，岂谓四明远。","Rank":0,"PoetryId":null,"Pinyin":"qi wèi yáo jiāng shēn ，qi wèi sì mǐng yuǎn ","Tag":null,"Explanation":null,"English":null,"Sort":18,"Dynasty":"明"},{"Id":6344511,"Sentence":"莫往亦莫来，悠思空缱绻。","Rank":0,"PoetryId":null,"Pinyin":"mò wǎng yì mò lái ，yōu sāi kōng qiǎn quǎn ","Tag":null,"Explanation":null,"English":null,"Sort":19,"Dynasty":"明"},{"Id":6344512,"Sentence":"扬帆过大江，水阔情何深。","Rank":0,"PoetryId":null,"Pinyin":"yáng fān guō dà jiāng ，shui kuò qǐng hé shēn ","Tag":null,"Explanation":null,"English":null,"Sort":20,"Dynasty":"明"},{"Id":6344513,"Sentence":"江南日以远，知己谁寄音。","Rank":0,"PoetryId":null,"Pinyin":"jiāng nā rì yi yuǎn ，zhī ji shéi jì yīn ","Tag":null,"Explanation":null,"English":null,"Sort":21,"Dynasty":"明"},{"Id":6344514,"Sentence":"舍舟适旷野，长鞭驱白马。","Rank":0,"PoetryId":null,"Pinyin":"shě zhōu kuò kuàng yě ，cháng biān qū bái mǎ ","Tag":null,"Explanation":null,"English":null,"Sort":22,"Dynasty":"明"},{"Id":6344515,"Sentence":"朝整仪真鞍，暮脱滁阳驾。","Rank":0,"PoetryId":null,"Pinyin":"cháo zhěng yǐ zhēn ān ，mù tuō chú yáng jià ","Tag":null,"Explanation":null,"English":null,"Sort":23,"Dynasty":"明"},{"Id":6344516,"Sentence":"滁阳山何碧，瞻望无终极。","Rank":0,"PoetryId":null,"Pinyin":"chú yáng shān hé bì ，zhān wàng mó zhōng jǐ ","Tag":null,"Explanation":null,"English":null,"Sort":24,"Dynasty":"明"},{"Id":6344517,"Sentence":"细写一封书，付与扬州客。","Rank":0,"PoetryId":null,"Pinyin":"xì xiě yī fēng shū ，fù yú yáng zhōu kè ","Tag":null,"Explanation":null,"English":null,"Sort":25,"Dynasty":"明"}]}