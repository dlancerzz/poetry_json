{"Id":576853,"Title":"放歌行","Dynasty":"明","Author":"江源","Context":"我生不与草木同，胸中慷慨气吐虹。经纶于我若固有，古人糟粕何须攻。也曾独对黄金殿，也曾三挂天山弓。蹉跎岁月苟不学，昨日少年今老翁。人生万事无不有，世故浮云变苍狗。逆旅匆匆谁百年，贵贱古今骨同朽。走马红尘三十秋，老大徒伤未回首。腹中不生丁固松，门前学种陶潜柳。淮阴事业绝世奇，胡为富贵昧先几。狗烹兔死良可惜，钟室千年怨阿谁。不闻三杰中更杰，封留先与赤松期。功成身退乃天道，不然鸟喙终见疑。令人不如古人好，为官未老休官早。我且五湖归去来，黄菊青尊任倾倒。生前若不各尽欢，死后身名亦枯槁。试看金谷旧池台，败瓦颓垣没秋草。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"43260189e1f47382f6b69ffcdb79b2cf","Step":0,"Verses":[{"Id":6478039,"Sentence":"我生不与草木同，胸中慷慨气吐虹。","Rank":0,"PoetryId":null,"Pinyin":"wǒ shēng bú yú cǎo mù tóng ，xiōng zhōng kāng kǎi qì tǔ hóng ","Tag":null,"Explanation":null,"English":null,"Sort":0,"Dynasty":"明"},{"Id":6478040,"Sentence":"经纶于我若固有，古人糟粕何须攻。","Rank":0,"PoetryId":null,"Pinyin":"jīng guān yú wǒ rě gù yǒu ，gǔ rén zāo pò hé xū gōng ","Tag":null,"Explanation":null,"English":null,"Sort":1,"Dynasty":"明"},{"Id":6478041,"Sentence":"也曾独对黄金殿，也曾三挂天山弓。","Rank":0,"PoetryId":null,"Pinyin":"yě céng dú duì huáng jīn diàn ，yě céng sān guà tiān shān gōng ","Tag":null,"Explanation":null,"English":null,"Sort":2,"Dynasty":"明"},{"Id":6478042,"Sentence":"蹉跎岁月苟不学，昨日少年今老翁。","Rank":0,"PoetryId":null,"Pinyin":"cuō tuó suì yuè gǒu bú xué ，zuó rì shǎo nián jīn lǎo wēng ","Tag":null,"Explanation":null,"English":null,"Sort":3,"Dynasty":"明"},{"Id":6478043,"Sentence":"人生万事无不有，世故浮云变苍狗。","Rank":0,"PoetryId":null,"Pinyin":"rén shēng mò shì mó bú yǒu ，shì gù fú yún biàn cāng gǒu ","Tag":null,"Explanation":null,"English":null,"Sort":4,"Dynasty":"明"},{"Id":6478044,"Sentence":"逆旅匆匆谁百年，贵贱古今骨同朽。","Rank":0,"PoetryId":null,"Pinyin":"nì lǚ cōng cōng shéi bǎi nián ，guì jiàn gǔ jīn gū tóng xiu ","Tag":null,"Explanation":null,"English":null,"Sort":5,"Dynasty":"明"},{"Id":6478045,"Sentence":"走马红尘三十秋，老大徒伤未回首。","Rank":0,"PoetryId":null,"Pinyin":"zǒu mǎ gōng chén sān shǐ qīu ，lǎo dà tú shāng wèi huǐ shǒu ","Tag":null,"Explanation":null,"English":null,"Sort":6,"Dynasty":"明"},{"Id":6478046,"Sentence":"腹中不生丁固松，门前学种陶潜柳。","Rank":0,"PoetryId":null,"Pinyin":"fù zhōng bú shēng dīng gù sōng ，mén qián xué chóng táo qián liu ","Tag":null,"Explanation":null,"English":null,"Sort":7,"Dynasty":"明"},{"Id":6478047,"Sentence":"淮阴事业绝世奇，胡为富贵昧先几。","Rank":0,"PoetryId":null,"Pinyin":"huái yīn shì yè jué shì jī ，hú wéi fù guì mèi xiān jī ","Tag":null,"Explanation":null,"English":null,"Sort":8,"Dynasty":"明"},{"Id":6478048,"Sentence":"狗烹兔死良可惜，钟室千年怨阿谁。","Rank":0,"PoetryId":null,"Pinyin":"gǒu pēng tù si liáng kě xī ，zhōng shì qiān nián yuàn ā shéi ","Tag":null,"Explanation":null,"English":null,"Sort":9,"Dynasty":"明"},{"Id":6478049,"Sentence":"不闻三杰中更杰，封留先与赤松期。","Rank":0,"PoetryId":null,"Pinyin":"bú wén sān jié zhōng gēng jié ，fēng lǐu xiān yú chì sōng jī ","Tag":null,"Explanation":null,"English":null,"Sort":10,"Dynasty":"明"},{"Id":6478050,"Sentence":"功成身退乃天道，不然鸟喙终见疑。","Rank":0,"PoetryId":null,"Pinyin":"gōng chéng shēn tuì nǎi tiān dāo ，bú rán diǎo huì zhōng jiàn yǐ ","Tag":null,"Explanation":null,"English":null,"Sort":11,"Dynasty":"明"},{"Id":6478051,"Sentence":"令人不如古人好，为官未老休官早。","Rank":0,"PoetryId":null,"Pinyin":"ling rén bú rú gǔ rén hǎo ，wéi guān wèi lǎo xīu guān zǎo ","Tag":null,"Explanation":null,"English":null,"Sort":12,"Dynasty":"明"},{"Id":6478052,"Sentence":"我且五湖归去来，黄菊青尊任倾倒。","Rank":0,"PoetryId":null,"Pinyin":"wǒ jū wǔ hú guī qù lái ，huáng jú qīng zūn rén qīng dǎo ","Tag":null,"Explanation":null,"English":null,"Sort":13,"Dynasty":"明"},{"Id":6478053,"Sentence":"生前若不各尽欢，死后身名亦枯槁。","Rank":0,"PoetryId":null,"Pinyin":"shēng qián rě bú gě jin huān ，si hòu shēn mǐng yì kū gǎo ","Tag":null,"Explanation":null,"English":null,"Sort":14,"Dynasty":"明"},{"Id":6478054,"Sentence":"试看金谷旧池台，败瓦颓垣没秋草。","Rank":0,"PoetryId":null,"Pinyin":"shì kān jīn gǔ jìu chǐ tāi ，bài wǎ tuǐ yuán méi qīu cǎo ","Tag":null,"Explanation":null,"English":null,"Sort":15,"Dynasty":"明"}]}