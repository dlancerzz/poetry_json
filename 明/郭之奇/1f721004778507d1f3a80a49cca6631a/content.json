{"Id":619611,"Title":"雪诗六首义取六出 其四 忆烟舟","Dynasty":"明","Author":"郭之奇","Context":"忆昔烟水舟，冷艳飞寒翼。风絮舞空来，江花岂尽极。昨疑雒浦神，解佩凌波拭。或是鲛人珠，持绡沾晓臆。如练复如丝，潇湘裙几幅。娥娥出素颜，皎皎光南国。人居白玉楼，心贮冰壶侧。霜浮云外峰，粉坠千林饰。何年物象移，几度狼烽塞。回首一凄然，江山宁旧色。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1f721004778507d1f3a80a49cca6631a","Step":0,"Verses":[{"Id":6537662,"Sentence":"忆昔烟水舟，冷艳飞寒翼。","Rank":0,"PoetryId":null,"Pinyin":"yì xī yān shui zhōu ，lěng yàn fēi hán yì ","Tag":null,"Explanation":null,"English":null,"Sort":0,"Dynasty":"明"},{"Id":6537663,"Sentence":"风絮舞空来，江花岂尽极。","Rank":0,"PoetryId":null,"Pinyin":"fēng xù wǔ kōng lái ，jiāng huā qi jin jǐ ","Tag":null,"Explanation":null,"English":null,"Sort":1,"Dynasty":"明"},{"Id":6537664,"Sentence":"昨疑雒浦神，解佩凌波拭。","Rank":0,"PoetryId":null,"Pinyin":"zuó yǐ luò pǔ shén ，jiě pèi līng bō shì ","Tag":null,"Explanation":null,"English":null,"Sort":2,"Dynasty":"明"},{"Id":6537665,"Sentence":"或是鲛人珠，持绡沾晓臆。","Rank":0,"PoetryId":null,"Pinyin":"huò shì jiāo rén zhū ，chǐ xiāo zhān xiǎo yì ","Tag":null,"Explanation":null,"English":null,"Sort":3,"Dynasty":"明"},{"Id":6537666,"Sentence":"如练复如丝，潇湘裙几幅。","Rank":0,"PoetryId":null,"Pinyin":"rú liàn fù rú sī ，xiāo xiāng qún jī fú ","Tag":null,"Explanation":null,"English":null,"Sort":4,"Dynasty":"明"},{"Id":6537667,"Sentence":"娥娥出素颜，皎皎光南国。","Rank":0,"PoetryId":null,"Pinyin":"é é chū sù yán ，jiǎo jiǎo guāng nā guó ","Tag":null,"Explanation":null,"English":null,"Sort":5,"Dynasty":"明"},{"Id":6537668,"Sentence":"人居白玉楼，心贮冰壶侧。","Rank":0,"PoetryId":null,"Pinyin":"rén jū bái yù lóu ，xīn zhù bīng hú cè ","Tag":null,"Explanation":null,"English":null,"Sort":6,"Dynasty":"明"},{"Id":6537669,"Sentence":"霜浮云外峰，粉坠千林饰。","Rank":0,"PoetryId":null,"Pinyin":"shuāng fú yún wài fēng ，fěn zhuì qiān lǐn shì ","Tag":null,"Explanation":null,"English":null,"Sort":7,"Dynasty":"明"},{"Id":6537670,"Sentence":"何年物象移，几度狼烽塞。","Rank":0,"PoetryId":null,"Pinyin":"hé nián wù xiàng yǐ ，jī dù láng fēng sāi ","Tag":null,"Explanation":null,"English":null,"Sort":8,"Dynasty":"明"},{"Id":6537671,"Sentence":"回首一凄然，江山宁旧色。","Rank":0,"PoetryId":null,"Pinyin":"huǐ shǒu yī qī rán ，jiāng shān nǐng jìu sè ","Tag":null,"Explanation":null,"English":null,"Sort":9,"Dynasty":"明"}]}