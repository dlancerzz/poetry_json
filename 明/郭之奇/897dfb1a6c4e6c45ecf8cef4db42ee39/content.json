{"Id":619653,"Title":"十五早半雨半雪及暮阴寒特甚","Dynasty":"明","Author":"郭之奇","Context":"寒意重添设，阳和尽取回。无人吹煖谷，何处想春台。苦值三阴压，时招六出来。雨丝仍是雪，霜片总非梅。所叹莺难至，安知蛰跂开。暗风穿薄纸，微火变馀灰。暮色催严冷，灯花温晕煤。空闻街鼓竞，谁许踏歌陪。守白生虚室，观玄出道胎。窗前盈紫气，门外任青苔。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"897dfb1a6c4e6c45ecf8cef4db42ee39","Step":0,"Verses":[{"Id":7250720,"Sentence":"寒意重添设，阳和尽取回。","Rank":0,"PoetryId":null,"Pinyin":"hán yì chóng tiān shè ，yáng hé jin qǔ huǐ ","Tag":null,"Explanation":null,"English":null,"Sort":0,"Dynasty":"明"},{"Id":7250721,"Sentence":"无人吹煖谷，何处想春台。","Rank":0,"PoetryId":null,"Pinyin":"mó rén chuī nuǎn gǔ ，hé chǔ xiǎng chūn tāi ","Tag":null,"Explanation":null,"English":null,"Sort":1,"Dynasty":"明"},{"Id":7250722,"Sentence":"苦值三阴压，时招六出来。","Rank":0,"PoetryId":null,"Pinyin":"kǔ zhǐ sān yīn yā ，shǐ qiáo lìu chū lái ","Tag":null,"Explanation":null,"English":null,"Sort":2,"Dynasty":"明"},{"Id":7250723,"Sentence":"雨丝仍是雪，霜片总非梅。","Rank":0,"PoetryId":null,"Pinyin":"yǔ sī réng shì xuě ，shuāng piān zǒng fēi méi ","Tag":null,"Explanation":null,"English":null,"Sort":3,"Dynasty":"明"},{"Id":7250724,"Sentence":"所叹莺难至，安知蛰跂开。","Rank":0,"PoetryId":null,"Pinyin":"suǒ tàn yīng nán zhì ，ān zhī zhé qǐ kāi ","Tag":null,"Explanation":null,"English":null,"Sort":4,"Dynasty":"明"},{"Id":7250725,"Sentence":"暗风穿薄纸，微火变馀灰。","Rank":0,"PoetryId":null,"Pinyin":"àn fēng chuān báo zhi ，wēi huǒ biàn yú huī ","Tag":null,"Explanation":null,"English":null,"Sort":5,"Dynasty":"明"},{"Id":7250726,"Sentence":"暮色催严冷，灯花温晕煤。","Rank":0,"PoetryId":null,"Pinyin":"mù sè cuī yán lěng ，dēng huā wēn yūn méi ","Tag":null,"Explanation":null,"English":null,"Sort":6,"Dynasty":"明"},{"Id":7250727,"Sentence":"空闻街鼓竞，谁许踏歌陪。","Rank":0,"PoetryId":null,"Pinyin":"kōng wén jiē gǔ jìng ，shéi hǔ tā gē péi ","Tag":null,"Explanation":null,"English":null,"Sort":7,"Dynasty":"明"},{"Id":7250728,"Sentence":"守白生虚室，观玄出道胎。","Rank":0,"PoetryId":null,"Pinyin":"shǒu bái shēng xū shì ，guān xuán chū dāo tāi ","Tag":null,"Explanation":null,"English":null,"Sort":8,"Dynasty":"明"},{"Id":7250729,"Sentence":"窗前盈紫气，门外任青苔。","Rank":0,"PoetryId":null,"Pinyin":"chuāng qián yīng zi qì ，mén wài rén qīng tāi ","Tag":null,"Explanation":null,"English":null,"Sort":9,"Dynasty":"明"}]}