{"Id":618674,"Title":"经池河红心濠梁道中目伤口绘三十韵","Dynasty":"明","Author":"郭之奇","Context":"驱车维仲夏，骆马日啴啴。西照奄然没，南薰惨不欢。客怀非一事，天步值多难。晨发污尘满，昏停长夜漫。居行同怵惕，来往共辛酸。细听途旁语，备言当日端。一朝鸱义突，万族豕蛇残。双泪迎锋镝，孱魂失羽翰。奔逃生莫倚，枕藉死相看。林鸟悲巢失，枯鱼泣水乾。芟夷及草木，存活少羸单。白骨谁当掩，青燐每自叹。遗人归烬土，故井积腥干。野哭千家咽，阴风六月寒。孤儿号独影，鬼妇掩馀瘢。转壑形方继，燎原势未殚。旌旗朝夕至，戎马近遥欢。兵法先批捣，寇情复转丸。谣词多反侧，偶语半顽奸。所见皆传火，尚闻有揭竿。张皇畴振旅，慎固孰瘝官。已失备无患，当思危得安。眼疮何以补，心肉莫徒剜。髀拊须颇牧，罝施必纠桓。自嗟行踽踽，空抱意慱慱。谁忍千挥血，无缘一洒丹。将军今在阃，国士待登坛。岂但歌牛角，终须顾马鞍。域中平小丑，关外斩楼兰。伫望搀抢落，先令南顾宽。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6ad04f7306143a996686a211c3255562","Step":0,"Verses":[{"Id":6536344,"Sentence":"驱车维仲夏，骆马日啴啴。","Rank":0,"PoetryId":null,"Pinyin":"qū chē wéi zhòng xià ，jià mǎ rì chǎn chǎn ","Tag":null,"Explanation":null,"English":null,"Sort":0,"Dynasty":"明"},{"Id":6536345,"Sentence":"西照奄然没，南薰惨不欢。","Rank":0,"PoetryId":null,"Pinyin":"xī zhào yǎn rán méi ，nā xūn cǎn bú huān ","Tag":null,"Explanation":null,"English":null,"Sort":1,"Dynasty":"明"},{"Id":6536346,"Sentence":"客怀非一事，天步值多难。","Rank":0,"PoetryId":null,"Pinyin":"kè huái fēi yī shì ，tiān bù zhǐ duō nán ","Tag":null,"Explanation":null,"English":null,"Sort":2,"Dynasty":"明"},{"Id":6536347,"Sentence":"晨发污尘满，昏停长夜漫。","Rank":0,"PoetryId":null,"Pinyin":"chén fā wū chén mǎn ，hūn tǐng cháng yè màn ","Tag":null,"Explanation":null,"English":null,"Sort":3,"Dynasty":"明"},{"Id":6536348,"Sentence":"居行同怵惕，来往共辛酸。","Rank":0,"PoetryId":null,"Pinyin":"jū háng tóng chù tì ，lái wǎng gōng xīn suān ","Tag":null,"Explanation":null,"English":null,"Sort":4,"Dynasty":"明"},{"Id":6536349,"Sentence":"细听途旁语，备言当日端。","Rank":0,"PoetryId":null,"Pinyin":"xì tīng tú páng yǔ ，bèi yán dāng rì duān ","Tag":null,"Explanation":null,"English":null,"Sort":5,"Dynasty":"明"},{"Id":6536350,"Sentence":"一朝鸱义突，万族豕蛇残。","Rank":0,"PoetryId":null,"Pinyin":"yī cháo chī yǐ tū ，mò zú shi shé cán ","Tag":null,"Explanation":null,"English":null,"Sort":6,"Dynasty":"明"},{"Id":6536351,"Sentence":"双泪迎锋镝，孱魂失羽翰。","Rank":0,"PoetryId":null,"Pinyin":"shuāng lèi yǐng fēng dī ，càn hún shī yǔ hàn ","Tag":null,"Explanation":null,"English":null,"Sort":7,"Dynasty":"明"},{"Id":6536352,"Sentence":"奔逃生莫倚，枕藉死相看。","Rank":0,"PoetryId":null,"Pinyin":"bēn táo shēng mò yi ，zhěn jǐ si xiāng kān ","Tag":null,"Explanation":null,"English":null,"Sort":8,"Dynasty":"明"},{"Id":6536353,"Sentence":"林鸟悲巢失，枯鱼泣水乾。","Rank":0,"PoetryId":null,"Pinyin":"lǐn diǎo bēi cháo shī ，kū yú qì shui gān ","Tag":null,"Explanation":null,"English":null,"Sort":9,"Dynasty":"明"},{"Id":6536354,"Sentence":"芟夷及草木，存活少羸单。","Rank":0,"PoetryId":null,"Pinyin":"shān yǐ jǐ cǎo mù ，cún huó shǎo léi chán ","Tag":null,"Explanation":null,"English":null,"Sort":10,"Dynasty":"明"},{"Id":6536355,"Sentence":"白骨谁当掩，青燐每自叹。","Rank":0,"PoetryId":null,"Pinyin":"bái gū shéi dāng yǎn ，qīng lǐn měi zì tàn ","Tag":null,"Explanation":null,"English":null,"Sort":11,"Dynasty":"明"},{"Id":6536356,"Sentence":"遗人归烬土，故井积腥干。","Rank":0,"PoetryId":null,"Pinyin":"wèi rén guī jìn tǔ ，gù jing jī xīng gān ","Tag":null,"Explanation":null,"English":null,"Sort":12,"Dynasty":"明"},{"Id":6536357,"Sentence":"野哭千家咽，阴风六月寒。","Rank":0,"PoetryId":null,"Pinyin":"yě kū qiān gū yān ，yīn fēng lìu yuè hán ","Tag":null,"Explanation":null,"English":null,"Sort":13,"Dynasty":"明"},{"Id":6536358,"Sentence":"孤儿号独影，鬼妇掩馀瘢。","Rank":0,"PoetryId":null,"Pinyin":"gū ér háo dú ying ，gui fù yǎn yú bān ","Tag":null,"Explanation":null,"English":null,"Sort":14,"Dynasty":"明"},{"Id":6536359,"Sentence":"转壑形方继，燎原势未殚。","Rank":0,"PoetryId":null,"Pinyin":"zhuǎi hè xǐng fāng jì ，liáo yuán shì wèi dān ","Tag":null,"Explanation":null,"English":null,"Sort":15,"Dynasty":"明"},{"Id":6536360,"Sentence":"旌旗朝夕至，戎马近遥欢。","Rank":0,"PoetryId":null,"Pinyin":"jīng qǐ cháo xī zhì ，róng mǎ jìn yáo huān ","Tag":null,"Explanation":null,"English":null,"Sort":16,"Dynasty":"明"},{"Id":6536361,"Sentence":"兵法先批捣，寇情复转丸。","Rank":0,"PoetryId":null,"Pinyin":"bīng fǎ xiān pī dǎo ，kòu qǐng fù zhuǎi wán ","Tag":null,"Explanation":null,"English":null,"Sort":17,"Dynasty":"明"},{"Id":6536362,"Sentence":"谣词多反侧，偶语半顽奸。","Rank":0,"PoetryId":null,"Pinyin":"yáo cǐ duō fǎn cè ，ǒu yǔ bàn wán jiān ","Tag":null,"Explanation":null,"English":null,"Sort":18,"Dynasty":"明"},{"Id":6536363,"Sentence":"所见皆传火，尚闻有揭竿。","Rank":0,"PoetryId":null,"Pinyin":"suǒ jiàn jiē chuán huǒ ，shàng wén yǒu jiē gān ","Tag":null,"Explanation":null,"English":null,"Sort":19,"Dynasty":"明"},{"Id":6536364,"Sentence":"张皇畴振旅，慎固孰瘝官。","Rank":0,"PoetryId":null,"Pinyin":"zhāng huáng chóu zhèn lǚ ，shèn gù shú guān guān ","Tag":null,"Explanation":null,"English":null,"Sort":20,"Dynasty":"明"},{"Id":6536365,"Sentence":"已失备无患，当思危得安。","Rank":0,"PoetryId":null,"Pinyin":"yi shī bèi mó huàn ，dāng sāi wēi dé ān ","Tag":null,"Explanation":null,"English":null,"Sort":21,"Dynasty":"明"},{"Id":6536366,"Sentence":"眼疮何以补，心肉莫徒剜。","Rank":0,"PoetryId":null,"Pinyin":"yǎn chuāng hé yi bǔ ，xīn ròu mò tú wān ","Tag":null,"Explanation":null,"English":null,"Sort":22,"Dynasty":"明"},{"Id":6536367,"Sentence":"髀拊须颇牧，罝施必纠桓。","Rank":0,"PoetryId":null,"Pinyin":"bì fǔ xū pō mù ，jū shī bì jīu huán ","Tag":null,"Explanation":null,"English":null,"Sort":23,"Dynasty":"明"},{"Id":6536368,"Sentence":"自嗟行踽踽，空抱意慱慱。","Rank":0,"PoetryId":null,"Pinyin":"zì jiē háng jǔ jǔ ，kōng bào yì tuán tuán ","Tag":null,"Explanation":null,"English":null,"Sort":24,"Dynasty":"明"},{"Id":6536369,"Sentence":"谁忍千挥血，无缘一洒丹。","Rank":0,"PoetryId":null,"Pinyin":"shéi rěn qiān huī xiě ，mó yuán yī sǎ dān ","Tag":null,"Explanation":null,"English":null,"Sort":25,"Dynasty":"明"},{"Id":6536370,"Sentence":"将军今在阃，国士待登坛。","Rank":0,"PoetryId":null,"Pinyin":"jiāng jūn jīn zài kǔn ，guó shì dāi dēng tán ","Tag":null,"Explanation":null,"English":null,"Sort":26,"Dynasty":"明"},{"Id":6536371,"Sentence":"岂但歌牛角，终须顾马鞍。","Rank":0,"PoetryId":null,"Pinyin":"qi dàn gē nǐu jiǎo ，zhōng xū gù mǎ ān ","Tag":null,"Explanation":null,"English":null,"Sort":27,"Dynasty":"明"},{"Id":6536372,"Sentence":"域中平小丑，关外斩楼兰。","Rank":0,"PoetryId":null,"Pinyin":"yù zhōng pǐng xiǎo chǒu ，guān wài zhǎn lóu lán ","Tag":null,"Explanation":null,"English":null,"Sort":28,"Dynasty":"明"},{"Id":6536373,"Sentence":"伫望搀抢落，先令南顾宽。","Rank":0,"PoetryId":null,"Pinyin":"zhù wàng chān qiāng là ，xiān ling nā gù kuān ","Tag":null,"Explanation":null,"English":null,"Sort":29,"Dynasty":"明"}]}