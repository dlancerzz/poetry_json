{"Id":619694,"Title":"读南华杂篇述以五言十一章 其二 徐无鬼","Dynasty":"明","Author":"郭之奇","Context":"古今何龌龊，解人终邈邈。襄城七圣迷，适遇小童觉。稽首谢师归，秉鞭天下握。久矣真人言，謦欬难追琢。我观时世君，魏狗横胸卓。我观时世臣，吴狙矜巧数。儒墨分五涂，智辩殊三乐。天下无公是，自是还自驳。一弦动一音，漫劳鼓宫角。蝇翼垩鼻端，空想运斤斲。暖暖而姝姝，守一先生学。下焉为豕虱，终归屠者爆。上焉说舜膻，方求童土渥。谁能抱德炀，以顺天下朴。有喙长三尺，浑兮其若独。牂生于奥中，未尝牧以捉。鹑生于宎次，未烦田以较。河源万载流，风日奚损剥。不解而知足，不知知乃倬。能知古今朔，乃称大扬搉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f8572a04ca1ff996d7e2b721985ad067","Step":0,"Verses":[{"Id":7251208,"Sentence":"古今何龌龊，解人终邈邈。","Rank":0,"PoetryId":null,"Pinyin":"gǔ jīn hé wò chuò ，jiě rén zhōng miǎo miǎo ","Tag":null,"Explanation":null,"English":null,"Sort":0,"Dynasty":"明"},{"Id":7251209,"Sentence":"襄城七圣迷，适遇小童觉。","Rank":0,"PoetryId":null,"Pinyin":"xiāng chéng qī shèng mī ，kuò yù xiǎo tóng jiào ","Tag":null,"Explanation":null,"English":null,"Sort":1,"Dynasty":"明"},{"Id":7251210,"Sentence":"稽首谢师归，秉鞭天下握。","Rank":0,"PoetryId":null,"Pinyin":"jī shǒu xiè shī guī ，bing biān tiān xià wò ","Tag":null,"Explanation":null,"English":null,"Sort":2,"Dynasty":"明"},{"Id":7251211,"Sentence":"久矣真人言，謦欬难追琢。","Rank":0,"PoetryId":null,"Pinyin":"jiu yi zhēn rén yán ，qing kài nán zhuī zhuó ","Tag":null,"Explanation":null,"English":null,"Sort":3,"Dynasty":"明"},{"Id":7251212,"Sentence":"我观时世君，魏狗横胸卓。","Rank":0,"PoetryId":null,"Pinyin":"wǒ guān shǐ shì jūn ，wèi gǒu héng xiōng zhuó ","Tag":null,"Explanation":null,"English":null,"Sort":4,"Dynasty":"明"},{"Id":7251213,"Sentence":"我观时世臣，吴狙矜巧数。","Rank":0,"PoetryId":null,"Pinyin":"wǒ guān shǐ shì chén ，wú jū jīn qiǎo shǔ ","Tag":null,"Explanation":null,"English":null,"Sort":5,"Dynasty":"明"},{"Id":7251214,"Sentence":"儒墨分五涂，智辩殊三乐。","Rank":0,"PoetryId":null,"Pinyin":"rú mò fēn wǔ tú ，zhì biàn shū sān lè ","Tag":null,"Explanation":null,"English":null,"Sort":6,"Dynasty":"明"},{"Id":7251215,"Sentence":"天下无公是，自是还自驳。","Rank":0,"PoetryId":null,"Pinyin":"tiān xià mó gōng shì ，zì shì hái zì bó ","Tag":null,"Explanation":null,"English":null,"Sort":7,"Dynasty":"明"},{"Id":7251216,"Sentence":"一弦动一音，漫劳鼓宫角。","Rank":0,"PoetryId":null,"Pinyin":"yī xián dòng yī yīn ，màn láo gǔ gōng jiǎo ","Tag":null,"Explanation":null,"English":null,"Sort":8,"Dynasty":"明"},{"Id":7251217,"Sentence":"蝇翼垩鼻端，空想运斤斲。","Rank":0,"PoetryId":null,"Pinyin":"yǐng yì è bǐ duān ，kōng xiǎng yùn jīn zhuó ","Tag":null,"Explanation":null,"English":null,"Sort":9,"Dynasty":"明"},{"Id":7251218,"Sentence":"暖暖而姝姝，守一先生学。","Rank":0,"PoetryId":null,"Pinyin":"nuǎn nuǎn ér shū shū ，shǒu yī xiān shēng xué ","Tag":null,"Explanation":null,"English":null,"Sort":10,"Dynasty":"明"},{"Id":7251219,"Sentence":"下焉为豕虱，终归屠者爆。","Rank":0,"PoetryId":null,"Pinyin":"xià yān wéi shi shī ，zhōng guī tú zhě bào ","Tag":null,"Explanation":null,"English":null,"Sort":11,"Dynasty":"明"},{"Id":7251220,"Sentence":"上焉说舜膻，方求童土渥。","Rank":0,"PoetryId":null,"Pinyin":"shǎng yān shuì shùn shān ，fāng qǐu tóng tǔ wò ","Tag":null,"Explanation":null,"English":null,"Sort":12,"Dynasty":"明"},{"Id":7251221,"Sentence":"谁能抱德炀，以顺天下朴。","Rank":0,"PoetryId":null,"Pinyin":"shéi néng bào dé yáng ，yi shùn tiān xià piáo ","Tag":null,"Explanation":null,"English":null,"Sort":13,"Dynasty":"明"},{"Id":7251222,"Sentence":"有喙长三尺，浑兮其若独。","Rank":0,"PoetryId":null,"Pinyin":"yǒu huì cháng sān chě ，hún xī jī rě dú ","Tag":null,"Explanation":null,"English":null,"Sort":14,"Dynasty":"明"},{"Id":7251223,"Sentence":"牂生于奥中，未尝牧以捉。","Rank":0,"PoetryId":null,"Pinyin":"zāng shēng yú ào zhōng ，wèi cháng mù yi zhuō ","Tag":null,"Explanation":null,"English":null,"Sort":15,"Dynasty":"明"},{"Id":7251224,"Sentence":"鹑生于宎次，未烦田以较。","Rank":0,"PoetryId":null,"Pinyin":"chún shēng yú yǎo cì ，wèi fán tián yi jiào ","Tag":null,"Explanation":null,"English":null,"Sort":16,"Dynasty":"明"},{"Id":7251225,"Sentence":"河源万载流，风日奚损剥。","Rank":0,"PoetryId":null,"Pinyin":"hé yuán mò zǎi lǐu ，fēng rì xī sǔn bāo ","Tag":null,"Explanation":null,"English":null,"Sort":17,"Dynasty":"明"},{"Id":7251226,"Sentence":"不解而知足，不知知乃倬。","Rank":0,"PoetryId":null,"Pinyin":"bú jiě ér zhī zú ，bú zhī zhī nǎi zhuō ","Tag":null,"Explanation":null,"English":null,"Sort":18,"Dynasty":"明"},{"Id":7251227,"Sentence":"能知古今朔，乃称大扬搉。","Rank":0,"PoetryId":null,"Pinyin":"néng zhī gǔ jīn shuò ，nǎi chèn dà yáng què ","Tag":null,"Explanation":null,"English":null,"Sort":19,"Dynasty":"明"}]}