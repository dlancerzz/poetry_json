{"Id":697366,"Title":"陈春宇太史闻余谈衡山之胜有作因次韵答之二首","Dynasty":"明","Author":"梁孜","Context":"当年楚泽采芙蓉，纵览何如百二雄。夜半祝融观海日，秋高弥勒御天风。披襟独酌云霄上，散发狂歌瀑布中。曾与支公留偈别，愿持杖屦再相从。七十峰头一探奇，素心元与白云期。山僧解说谈经石，樵父能传治水碑。峭壁迎风苍树合，悬崖蔽日古藤垂。寰中胜绝应难赋，搦管多惭白雪词。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3596a4ae31742f99f189322edd776a58","Step":0,"Verses":[{"Id":6299459,"Sentence":"当年楚泽采芙蓉，纵览何如百二雄。","Rank":0,"PoetryId":null,"Pinyin":"dāng nián chǔ zé cǎi fú róng ，zòng lǎn hé rú bǎi èr xióng ","Tag":null,"Explanation":null,"English":null,"Sort":0,"Dynasty":"明"},{"Id":6299460,"Sentence":"夜半祝融观海日，秋高弥勒御天风。","Rank":0,"PoetryId":null,"Pinyin":"yè bàn zhù róng guān hǎi rì ，qīu gāo mǐ lè yù tiān fēng ","Tag":null,"Explanation":null,"English":null,"Sort":1,"Dynasty":"明"},{"Id":6299461,"Sentence":"披襟独酌云霄上，散发狂歌瀑布中。","Rank":0,"PoetryId":null,"Pinyin":"pī jīn dú zhuó yún xiāo shǎng ，sǎn fā kuáng gē bào bù zhōng ","Tag":null,"Explanation":null,"English":null,"Sort":2,"Dynasty":"明"},{"Id":6299462,"Sentence":"曾与支公留偈别，愿持杖屦再相从。","Rank":0,"PoetryId":null,"Pinyin":"céng yú zhī gōng lǐu jì bié ，yuàn chǐ zhàng jù zài xiāng cóng ","Tag":null,"Explanation":null,"English":null,"Sort":3,"Dynasty":"明"},{"Id":6299463,"Sentence":"七十峰头一探奇，素心元与白云期。","Rank":0,"PoetryId":null,"Pinyin":"qī shǐ fēng tóu yī tàn jī ，sù xīn yuán yú bái yún jī ","Tag":null,"Explanation":null,"English":null,"Sort":4,"Dynasty":"明"},{"Id":6299464,"Sentence":"山僧解说谈经石，樵父能传治水碑。","Rank":0,"PoetryId":null,"Pinyin":"shān sēng jiě shuì tán jīng dàn ，qiáo fǔ néng chuán zhì shui bēi ","Tag":null,"Explanation":null,"English":null,"Sort":5,"Dynasty":"明"},{"Id":6299465,"Sentence":"峭壁迎风苍树合，悬崖蔽日古藤垂。","Rank":0,"PoetryId":null,"Pinyin":"qiào bì yǐng fēng cāng shù gě ，xuán yá bì rì gǔ téng chuǐ ","Tag":null,"Explanation":null,"English":null,"Sort":6,"Dynasty":"明"},{"Id":6299466,"Sentence":"寰中胜绝应难赋，搦管多惭白雪词。","Rank":0,"PoetryId":null,"Pinyin":"huán zhōng shēng jué yīng nán fù ，nuò guǎn duō cán bái xuě cǐ ","Tag":null,"Explanation":null,"English":null,"Sort":7,"Dynasty":"明"}]}