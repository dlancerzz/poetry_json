{"Id":567454,"Title":"生晨自述","Dynasty":"明","Author":"符锡","Context":"初冬竟何晨，候雁鸣远天。星光犹在户，厨突巳生烟。弱文依榻下，六男绕床前。饰容长可观，学语幼堪怜。笑问我初度，云何此晏眠。宁知阿父心，方剧膏火煎。人生无百龄，七十古稀焉。而我今五十，日月如驶川。骨肉半凋谢，高堂形影连。家贫养不继，躬耕逢歉年。妻子常苦饥，滫瀡何能全。俯仰多乖误，伊谁任其愆。坐令欢爱火，化作烦恼泉。聪明转蓁塞，疾疢故婴缠。雅志好书诗，忧来不终篇。旧业尽荒落，新诗那足传。气运有翻覆，寒暑亦递迁。宁知向此去，否往泰不旋。自分廪受薄，荣名难比肩。庶几安义命，无愧于古贤。殷勤语儿曹，□也同勉旃。问学须及时，孝爱敦自然。顾惭衰晚姿，动失炳几先。流浪波涛中，犹如不系船。何当遂志意，无说地行仙。举杯一长歌，仰盻双飞鸢。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ee260658d930fd4ae70acb367ef72d48","Step":0,"Verses":[{"Id":7033951,"Sentence":"初冬竟何晨，候雁鸣远天。","Rank":0,"PoetryId":null,"Pinyin":"chū dōng jìng hé chén ，hòu yàn mǐng yuǎn tiān ","Tag":null,"Explanation":null,"English":null,"Sort":0,"Dynasty":"明"},{"Id":7033952,"Sentence":"星光犹在户，厨突巳生烟。","Rank":0,"PoetryId":null,"Pinyin":"xīng guāng yóu zài hù ，chú tū sì shēng yān ","Tag":null,"Explanation":null,"English":null,"Sort":1,"Dynasty":"明"},{"Id":7033953,"Sentence":"弱文依榻下，六男绕床前。","Rank":0,"PoetryId":null,"Pinyin":"ruò wén yī tà xià ，lìu nán rào chuáng qián ","Tag":null,"Explanation":null,"English":null,"Sort":2,"Dynasty":"明"},{"Id":7033954,"Sentence":"饰容长可观，学语幼堪怜。","Rank":0,"PoetryId":null,"Pinyin":"shì róng cháng kě guān ，xué yǔ yòu kān lián ","Tag":null,"Explanation":null,"English":null,"Sort":3,"Dynasty":"明"},{"Id":7033955,"Sentence":"笑问我初度，云何此晏眠。","Rank":0,"PoetryId":null,"Pinyin":"xiào wèn wǒ chū dù ，yún hé ci yàn mián ","Tag":null,"Explanation":null,"English":null,"Sort":4,"Dynasty":"明"},{"Id":7033956,"Sentence":"宁知阿父心，方剧膏火煎。","Rank":0,"PoetryId":null,"Pinyin":"nǐng zhī ā fǔ xīn ，fāng jù gāo huǒ jiān ","Tag":null,"Explanation":null,"English":null,"Sort":5,"Dynasty":"明"},{"Id":7033957,"Sentence":"人生无百龄，七十古稀焉。","Rank":0,"PoetryId":null,"Pinyin":"rén shēng mó bǎi lǐng ，qī shǐ gǔ xī yān ","Tag":null,"Explanation":null,"English":null,"Sort":6,"Dynasty":"明"},{"Id":7033958,"Sentence":"而我今五十，日月如驶川。","Rank":0,"PoetryId":null,"Pinyin":"ér wǒ jīn wǔ shǐ ，rì yuè rú shi chuān ","Tag":null,"Explanation":null,"English":null,"Sort":7,"Dynasty":"明"},{"Id":7033959,"Sentence":"骨肉半凋谢，高堂形影连。","Rank":0,"PoetryId":null,"Pinyin":"gū ròu bàn diāo xiè ，gāo táng xǐng ying lián ","Tag":null,"Explanation":null,"English":null,"Sort":8,"Dynasty":"明"},{"Id":7033960,"Sentence":"家贫养不继，躬耕逢歉年。","Rank":0,"PoetryId":null,"Pinyin":"gū pǐn yǎng bú jì ，gōng gēng féng qiàn nián ","Tag":null,"Explanation":null,"English":null,"Sort":9,"Dynasty":"明"},{"Id":7033961,"Sentence":"妻子常苦饥，滫瀡何能全。","Rank":0,"PoetryId":null,"Pinyin":"qī zi cháng kǔ jī ，xiu sui hé néng quán ","Tag":null,"Explanation":null,"English":null,"Sort":10,"Dynasty":"明"},{"Id":7033962,"Sentence":"俯仰多乖误，伊谁任其愆。","Rank":0,"PoetryId":null,"Pinyin":"fǔ yǎng duō guāi wù ，yī shéi rén jī qiān ","Tag":null,"Explanation":null,"English":null,"Sort":11,"Dynasty":"明"},{"Id":7033963,"Sentence":"坐令欢爱火，化作烦恼泉。","Rank":0,"PoetryId":null,"Pinyin":"zuò ling huān ài huǒ ，huā zuō fán nǎo quán ","Tag":null,"Explanation":null,"English":null,"Sort":12,"Dynasty":"明"},{"Id":7033964,"Sentence":"聪明转蓁塞，疾疢故婴缠。","Rank":0,"PoetryId":null,"Pinyin":"cōng mǐng zhuǎi zhēn sāi ，jǐ chèn gù yīng chán ","Tag":null,"Explanation":null,"English":null,"Sort":13,"Dynasty":"明"},{"Id":7033965,"Sentence":"雅志好书诗，忧来不终篇。","Rank":0,"PoetryId":null,"Pinyin":"yā zhì hǎo shū shī ，yōu lái bú zhōng piān ","Tag":null,"Explanation":null,"English":null,"Sort":14,"Dynasty":"明"},{"Id":7033966,"Sentence":"旧业尽荒落，新诗那足传。","Rank":0,"PoetryId":null,"Pinyin":"jìu yè jin huāng là ，xīn shī nā zú chuán ","Tag":null,"Explanation":null,"English":null,"Sort":15,"Dynasty":"明"},{"Id":7033967,"Sentence":"气运有翻覆，寒暑亦递迁。","Rank":0,"PoetryId":null,"Pinyin":"qì yùn yǒu fān fù ，hán shǔ yì dì qiān ","Tag":null,"Explanation":null,"English":null,"Sort":16,"Dynasty":"明"},{"Id":7033968,"Sentence":"宁知向此去，否往泰不旋。","Rank":0,"PoetryId":null,"Pinyin":"nǐng zhī xiàng ci qù ，fǒu wǎng tài bú xuán ","Tag":null,"Explanation":null,"English":null,"Sort":17,"Dynasty":"明"},{"Id":7033969,"Sentence":"自分廪受薄，荣名难比肩。","Rank":0,"PoetryId":null,"Pinyin":"zì fēn lin shòu báo ，róng mǐng nán bi jiān ","Tag":null,"Explanation":null,"English":null,"Sort":18,"Dynasty":"明"},{"Id":7033970,"Sentence":"庶几安义命，无愧于古贤。","Rank":0,"PoetryId":null,"Pinyin":"shù jī ān yǐ mìng ，mó kuì yú gǔ xián ","Tag":null,"Explanation":null,"English":null,"Sort":19,"Dynasty":"明"},{"Id":7033971,"Sentence":"殷勤语儿曹，□也同勉旃。","Rank":0,"PoetryId":null,"Pinyin":"yān qǐn yǔ ér cáo ，□yě tóng miǎn zhān ","Tag":null,"Explanation":null,"English":null,"Sort":20,"Dynasty":"明"},{"Id":7033972,"Sentence":"问学须及时，孝爱敦自然。","Rank":0,"PoetryId":null,"Pinyin":"wèn xué xū jǐ shǐ ，xiào ài duì zì rán ","Tag":null,"Explanation":null,"English":null,"Sort":21,"Dynasty":"明"},{"Id":7033973,"Sentence":"顾惭衰晚姿，动失炳几先。","Rank":0,"PoetryId":null,"Pinyin":"gù cán cuī wǎn zī ，dòng shī bing jī xiān ","Tag":null,"Explanation":null,"English":null,"Sort":22,"Dynasty":"明"},{"Id":7033974,"Sentence":"流浪波涛中，犹如不系船。","Rank":0,"PoetryId":null,"Pinyin":"lǐu làng bō tāo zhōng ，yóu rú bú jì chuán ","Tag":null,"Explanation":null,"English":null,"Sort":23,"Dynasty":"明"},{"Id":7033975,"Sentence":"何当遂志意，无说地行仙。","Rank":0,"PoetryId":null,"Pinyin":"hé dāng suǐ zhì yì ，mó shuì 地háng xiān ","Tag":null,"Explanation":null,"English":null,"Sort":24,"Dynasty":"明"},{"Id":7033976,"Sentence":"举杯一长歌，仰盻双飞鸢。","Rank":0,"PoetryId":null,"Pinyin":"jǔ bēi yī cháng gē ，yǎng xì shuāng fēi yuān ","Tag":null,"Explanation":null,"English":null,"Sort":25,"Dynasty":"明"}]}