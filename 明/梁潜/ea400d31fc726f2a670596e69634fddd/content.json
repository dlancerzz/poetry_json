{"Id":641367,"Title":"驺虞诗","Dynasty":"明","Author":"梁潜","Context":"于穆圣皇，绥怀兆民。端本自家，笃于周亲。恩沛义洽，如煦春阳。至和冲融，发为祯祥。祯祥伊何，厥惟驺虞。产于王国，惟皇德符。王驯致之，献于帝庭。素质玄章，云舒雾凝。帝乃观焉，爰戢其爪。爰言究之，践非生草。吁嗟驺虞，外何其威，内何其仁。匪苞而凤，匪角而麟。吁嗟驺虞，曷为来哉。王拜稽首，皇则召之。皇之仁民，沦肤洽肌。弘畅旁达，物以不疵。皇之孝友，本乎至性。万邦咸怀，物以类应。皇帝日俞，惟王信恭。王乃麟趾，奚必驺虞。皇帝曰吁，凡百在位。惟德召和，匪物其瑞。庶臣拜手，皇帝万寿。庆祥毕臻，德音是懋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ea400d31fc726f2a670596e69634fddd","Step":0,"Verses":[{"Id":6556004,"Sentence":"于穆圣皇，绥怀兆民。","Rank":0,"PoetryId":null,"Pinyin":"yú mù shèng huáng ，suǐ huái zhào mǐn ","Tag":null,"Explanation":null,"English":null,"Sort":0,"Dynasty":"明"},{"Id":6556005,"Sentence":"端本自家，笃于周亲。","Rank":0,"PoetryId":null,"Pinyin":"duān běn zì gū ，dǔ yú zhōu qīn ","Tag":null,"Explanation":null,"English":null,"Sort":1,"Dynasty":"明"},{"Id":6556006,"Sentence":"恩沛义洽，如煦春阳。","Rank":0,"PoetryId":null,"Pinyin":"ēn pèi yǐ qià ，rú xù chūn yáng ","Tag":null,"Explanation":null,"English":null,"Sort":2,"Dynasty":"明"},{"Id":6556007,"Sentence":"至和冲融，发为祯祥。","Rank":0,"PoetryId":null,"Pinyin":"zhì hé chōng róng ，fā wéi zhēn xiáng ","Tag":null,"Explanation":null,"English":null,"Sort":3,"Dynasty":"明"},{"Id":6556008,"Sentence":"祯祥伊何，厥惟驺虞。","Rank":0,"PoetryId":null,"Pinyin":"zhēn xiáng yī hé ，jué wéi zōu yú ","Tag":null,"Explanation":null,"English":null,"Sort":4,"Dynasty":"明"},{"Id":6556009,"Sentence":"产于王国，惟皇德符。","Rank":0,"PoetryId":null,"Pinyin":"chǎn yú wáng guó ，wéi huáng dé fú ","Tag":null,"Explanation":null,"English":null,"Sort":5,"Dynasty":"明"},{"Id":6556010,"Sentence":"王驯致之，献于帝庭。","Rank":0,"PoetryId":null,"Pinyin":"wáng xùn zhì zhī ，suō yú dì tǐng ","Tag":null,"Explanation":null,"English":null,"Sort":6,"Dynasty":"明"},{"Id":6556011,"Sentence":"素质玄章，云舒雾凝。","Rank":0,"PoetryId":null,"Pinyin":"sù zhì xuán zhāng ，yún shū wù nǐng ","Tag":null,"Explanation":null,"English":null,"Sort":7,"Dynasty":"明"},{"Id":6556012,"Sentence":"帝乃观焉，爰戢其爪。","Rank":0,"PoetryId":null,"Pinyin":"dì nǎi guān yān ，yuán jǐ jī zhǎo ","Tag":null,"Explanation":null,"English":null,"Sort":8,"Dynasty":"明"},{"Id":6556013,"Sentence":"爰言究之，践非生草。","Rank":0,"PoetryId":null,"Pinyin":"yuán yán jīu zhī ，jiàn fēi shēng cǎo ","Tag":null,"Explanation":null,"English":null,"Sort":9,"Dynasty":"明"},{"Id":6556014,"Sentence":"吁嗟驺虞，外何其威，内何其仁。","Rank":0,"PoetryId":null,"Pinyin":"xū jiē zōu yú ，wài hé jī wēi ，nèi hé jī rén ","Tag":null,"Explanation":null,"English":null,"Sort":10,"Dynasty":"明"},{"Id":6556015,"Sentence":"匪苞而凤，匪角而麟。","Rank":0,"PoetryId":null,"Pinyin":"fěi bāo ér fèng ，fěi jiǎo ér lǐn ","Tag":null,"Explanation":null,"English":null,"Sort":11,"Dynasty":"明"},{"Id":6556016,"Sentence":"吁嗟驺虞，曷为来哉。","Rank":0,"PoetryId":null,"Pinyin":"xū jiē zōu yú ，hé wéi lái zāi ","Tag":null,"Explanation":null,"English":null,"Sort":12,"Dynasty":"明"},{"Id":6556017,"Sentence":"王拜稽首，皇则召之。","Rank":0,"PoetryId":null,"Pinyin":"wáng bài jī shǒu ，huáng zé shào zhī ","Tag":null,"Explanation":null,"English":null,"Sort":13,"Dynasty":"明"},{"Id":6556018,"Sentence":"皇之仁民，沦肤洽肌。","Rank":0,"PoetryId":null,"Pinyin":"huáng zhī rén mǐn ，lún fū qià jī ","Tag":null,"Explanation":null,"English":null,"Sort":14,"Dynasty":"明"},{"Id":6556019,"Sentence":"弘畅旁达，物以不疵。","Rank":0,"PoetryId":null,"Pinyin":"hóng chàng páng dá ，wù yi bú cī ","Tag":null,"Explanation":null,"English":null,"Sort":15,"Dynasty":"明"},{"Id":6556020,"Sentence":"皇之孝友，本乎至性。","Rank":0,"PoetryId":null,"Pinyin":"huáng zhī xiào yǒu ，běn hū zhì xìng ","Tag":null,"Explanation":null,"English":null,"Sort":16,"Dynasty":"明"},{"Id":6556021,"Sentence":"万邦咸怀，物以类应。","Rank":0,"PoetryId":null,"Pinyin":"mò bāng xián huái ，wù yi lèi yīng ","Tag":null,"Explanation":null,"English":null,"Sort":17,"Dynasty":"明"},{"Id":6556022,"Sentence":"皇帝日俞，惟王信恭。","Rank":0,"PoetryId":null,"Pinyin":"huáng dì rì shù ，wéi wáng xìn gōng ","Tag":null,"Explanation":null,"English":null,"Sort":18,"Dynasty":"明"},{"Id":6556023,"Sentence":"王乃麟趾，奚必驺虞。","Rank":0,"PoetryId":null,"Pinyin":"wáng nǎi lǐn zhi ，xī bì zōu yú ","Tag":null,"Explanation":null,"English":null,"Sort":19,"Dynasty":"明"},{"Id":6556024,"Sentence":"皇帝曰吁，凡百在位。","Rank":0,"PoetryId":null,"Pinyin":"huáng dì yuē xū ，fán bǎi zài wèi ","Tag":null,"Explanation":null,"English":null,"Sort":20,"Dynasty":"明"},{"Id":6556025,"Sentence":"惟德召和，匪物其瑞。","Rank":0,"PoetryId":null,"Pinyin":"wéi dé shào hé ，fěi wù jī ruì ","Tag":null,"Explanation":null,"English":null,"Sort":21,"Dynasty":"明"},{"Id":6556026,"Sentence":"庶臣拜手，皇帝万寿。","Rank":0,"PoetryId":null,"Pinyin":"shù chén bài shǒu ，huáng dì mò shòu ","Tag":null,"Explanation":null,"English":null,"Sort":22,"Dynasty":"明"},{"Id":6556027,"Sentence":"庆祥毕臻，德音是懋。","Rank":0,"PoetryId":null,"Pinyin":"qìng xiáng bì zhēn ，dé yīn shì mào ","Tag":null,"Explanation":null,"English":null,"Sort":23,"Dynasty":"明"}]}