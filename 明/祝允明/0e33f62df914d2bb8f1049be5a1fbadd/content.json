{"Id":516997,"Title":"怀知诗 其十三 王文恪公","Dynasty":"明","Author":"祝允明","Context":"肃肃文恪，有严我师。扣竭空鄙，博约兼资。片语必法，寸履皆规。甘雨中含，滋浃时熙。屡踬于征，靡辞有戚。公荐以升，黄阁有职。援呼曰三，导掖谟百。嗟予不肖，鼎冶负德。邦作封史，来相予总。谓言冢君，车迎馆奉。力襄怀报，宁公戾众。公往趣成，傍诮莫诵。公闻斯愠，命我专统。谓守载属，同群益汹。终亦靡克，公忾滋勇。有矢毕命，卒队兹恐。公归在堂，复侍函丈。三变泰如，扬休弥畅。湖山奠高，风霆下上。嗟子懦与，弗从以往。中星载回，遄失几杖。梁木既坏，吾将安放。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0e33f62df914d2bb8f1049be5a1fbadd","Step":0,"Verses":[{"Id":6910562,"Sentence":"肃肃文恪，有严我师。","Rank":0,"PoetryId":null,"Pinyin":"sù sù wén kè ，yǒu yán wǒ shī ","Tag":null,"Explanation":null,"English":null,"Sort":0,"Dynasty":"明"},{"Id":6910563,"Sentence":"扣竭空鄙，博约兼资。","Rank":0,"PoetryId":null,"Pinyin":"kòu jié kōng bi ，bó yāo jiān zī ","Tag":null,"Explanation":null,"English":null,"Sort":1,"Dynasty":"明"},{"Id":6910564,"Sentence":"片语必法，寸履皆规。","Rank":0,"PoetryId":null,"Pinyin":"piān yǔ bì fǎ ，cùn lǚ jiē guī ","Tag":null,"Explanation":null,"English":null,"Sort":2,"Dynasty":"明"},{"Id":6910565,"Sentence":"甘雨中含，滋浃时熙。","Rank":0,"PoetryId":null,"Pinyin":"gān yǔ zhōng hán ，zī jiā shǐ xī ","Tag":null,"Explanation":null,"English":null,"Sort":3,"Dynasty":"明"},{"Id":6910566,"Sentence":"屡踬于征，靡辞有戚。","Rank":0,"PoetryId":null,"Pinyin":"lǚ zhì yú zhēng ，mǐ cǐ yǒu qī ","Tag":null,"Explanation":null,"English":null,"Sort":4,"Dynasty":"明"},{"Id":6910567,"Sentence":"公荐以升，黄阁有职。","Rank":0,"PoetryId":null,"Pinyin":"gōng jiàn yi shēng ，huáng gé yǒu zhǐ ","Tag":null,"Explanation":null,"English":null,"Sort":5,"Dynasty":"明"},{"Id":6910568,"Sentence":"援呼曰三，导掖谟百。","Rank":0,"PoetryId":null,"Pinyin":"yuán hū yuē sān ，dǎo yē mó bǎi ","Tag":null,"Explanation":null,"English":null,"Sort":6,"Dynasty":"明"},{"Id":6910569,"Sentence":"嗟予不肖，鼎冶负德。","Rank":0,"PoetryId":null,"Pinyin":"jiē yú bú xiāo ，ding yě fù dé ","Tag":null,"Explanation":null,"English":null,"Sort":7,"Dynasty":"明"},{"Id":6910570,"Sentence":"邦作封史，来相予总。","Rank":0,"PoetryId":null,"Pinyin":"bāng zuō fēng shi ，lái xiāng yú zǒng ","Tag":null,"Explanation":null,"English":null,"Sort":8,"Dynasty":"明"},{"Id":6910571,"Sentence":"谓言冢君，车迎馆奉。","Rank":0,"PoetryId":null,"Pinyin":"wèi yán zhǒng jūn ，chē yǐng guǎn fèng ","Tag":null,"Explanation":null,"English":null,"Sort":9,"Dynasty":"明"},{"Id":6910572,"Sentence":"力襄怀报，宁公戾众。","Rank":0,"PoetryId":null,"Pinyin":"lì xiāng huái bào ，nǐng gōng lì zhòng ","Tag":null,"Explanation":null,"English":null,"Sort":10,"Dynasty":"明"},{"Id":6910573,"Sentence":"公往趣成，傍诮莫诵。","Rank":0,"PoetryId":null,"Pinyin":"gōng wǎng qù chéng ，bàng qiào mò sòng ","Tag":null,"Explanation":null,"English":null,"Sort":11,"Dynasty":"明"},{"Id":6910574,"Sentence":"公闻斯愠，命我专统。","Rank":0,"PoetryId":null,"Pinyin":"gōng wén sī yǔn ，mìng wǒ zhuān tǒng ","Tag":null,"Explanation":null,"English":null,"Sort":12,"Dynasty":"明"},{"Id":6910575,"Sentence":"谓守载属，同群益汹。","Rank":0,"PoetryId":null,"Pinyin":"wèi shǒu zǎi shǔ ，tóng qún yì xiōng ","Tag":null,"Explanation":null,"English":null,"Sort":13,"Dynasty":"明"},{"Id":6910576,"Sentence":"终亦靡克，公忾滋勇。","Rank":0,"PoetryId":null,"Pinyin":"zhōng yì mǐ kè ，gōng kài zī yǒng ","Tag":null,"Explanation":null,"English":null,"Sort":14,"Dynasty":"明"},{"Id":6910577,"Sentence":"有矢毕命，卒队兹恐。","Rank":0,"PoetryId":null,"Pinyin":"yǒu shi bì mìng ，cù duì cǐ kǒng ","Tag":null,"Explanation":null,"English":null,"Sort":15,"Dynasty":"明"},{"Id":6910578,"Sentence":"公归在堂，复侍函丈。","Rank":0,"PoetryId":null,"Pinyin":"gōng guī zài táng ，fù shì hán zhàng ","Tag":null,"Explanation":null,"English":null,"Sort":16,"Dynasty":"明"},{"Id":6910579,"Sentence":"三变泰如，扬休弥畅。","Rank":0,"PoetryId":null,"Pinyin":"sān biàn tài rú ，yáng xīu mǐ chàng ","Tag":null,"Explanation":null,"English":null,"Sort":17,"Dynasty":"明"},{"Id":6910580,"Sentence":"湖山奠高，风霆下上。","Rank":0,"PoetryId":null,"Pinyin":"hú shān diàn gāo ，fēng tǐng xià shǎng ","Tag":null,"Explanation":null,"English":null,"Sort":18,"Dynasty":"明"},{"Id":6910581,"Sentence":"嗟子懦与，弗从以往。","Rank":0,"PoetryId":null,"Pinyin":"jiē zi nuò yú ，fú cóng yi wǎng ","Tag":null,"Explanation":null,"English":null,"Sort":19,"Dynasty":"明"},{"Id":6910582,"Sentence":"中星载回，遄失几杖。","Rank":0,"PoetryId":null,"Pinyin":"zhōng xīng zǎi huǐ ，chuán shī jī zhàng ","Tag":null,"Explanation":null,"English":null,"Sort":20,"Dynasty":"明"},{"Id":6910583,"Sentence":"梁木既坏，吾将安放。","Rank":0,"PoetryId":null,"Pinyin":"liáng mù jì huài ，wú jiāng ān fàng ","Tag":null,"Explanation":null,"English":null,"Sort":21,"Dynasty":"明"}]}