{"Id":469290,"Title":"虎丘看月行","Dynasty":"明","Author":"沈明臣","Context":"中秋看月何处好，除却十洲与三岛。东南胜事说苏州，最好从来是虎丘。虎丘十里遥连郭，错落青山尽楼阁。千年霸气剑池寒，一片清光水晶薄。通国如狂歌舞来，木兰载酒笙镛作。男女杂坐生夜光，香风舄履吹交错。歌吹香风真可怜，三三五五各成筵。千人坐满千人坐，千顷云浮千顷烟。月华未冷罗衣湿，白露如珠白莲泣。《白皦歌》终《子夜》兴，《乌栖曲》缓《乌啼》急。姣童似玉紫英悲，艳女如花韩重思。千秋死魄还生气，一夜香魂枯骨知。香魂死魄知何处，明月在天人在地。天上人间一种情，桂花合结相思树。嫦娥亦是独眠人，牛女年年一问津。谁家少妇今宵里，捣尽寒砧秋复春？","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cf1453c24b3058b4a3b6f5098e34f2f5","Step":0,"Verses":[{"Id":6133507,"Sentence":"中秋看月何处好，除却十洲与三岛。","Rank":0,"PoetryId":null,"Pinyin":"zhōng qīu kān yuè hé chǔ hǎo ，chú què shǐ zhōu yú sān dǎo ","Tag":null,"Explanation":null,"English":null,"Sort":0,"Dynasty":"明"},{"Id":6133508,"Sentence":"东南胜事说苏州，最好从来是虎丘。","Rank":0,"PoetryId":null,"Pinyin":"dōng nā shēng shì shuì sū zhōu ，zuì hǎo cóng lái shì hū qīu ","Tag":null,"Explanation":null,"English":null,"Sort":1,"Dynasty":"明"},{"Id":6133509,"Sentence":"虎丘十里遥连郭，错落青山尽楼阁。","Rank":0,"PoetryId":null,"Pinyin":"hū qīu shǐ li yáo lián guō ，cuò là qīng shān jin lóu gé ","Tag":null,"Explanation":null,"English":null,"Sort":2,"Dynasty":"明"},{"Id":6133510,"Sentence":"千年霸气剑池寒，一片清光水晶薄。","Rank":0,"PoetryId":null,"Pinyin":"qiān nián bà qì jiàn chǐ hán ，yī piān qīng guāng shui jīng báo ","Tag":null,"Explanation":null,"English":null,"Sort":3,"Dynasty":"明"},{"Id":6133511,"Sentence":"通国如狂歌舞来，木兰载酒笙镛作。","Rank":0,"PoetryId":null,"Pinyin":"tōng guó rú kuáng gē wǔ lái ，mù lán zǎi jiu shēng yōng zuō ","Tag":null,"Explanation":null,"English":null,"Sort":4,"Dynasty":"明"},{"Id":6133512,"Sentence":"男女杂坐生夜光，香风舄履吹交错。","Rank":0,"PoetryId":null,"Pinyin":"nán nǚ zá zuò shēng yè guāng ，xiāng fēng xì lǚ chuī jiāo cuò ","Tag":null,"Explanation":null,"English":null,"Sort":5,"Dynasty":"明"},{"Id":6133513,"Sentence":"歌吹香风真可怜，三三五五各成筵。","Rank":0,"PoetryId":null,"Pinyin":"gē chuī xiāng fēng zhēn kě lián ，sān sān wǔ wǔ gě chéng yán ","Tag":null,"Explanation":null,"English":null,"Sort":6,"Dynasty":"明"},{"Id":6133514,"Sentence":"千人坐满千人坐，千顷云浮千顷烟。","Rank":0,"PoetryId":null,"Pinyin":"qiān rén zuò mǎn qiān rén zuò ，qiān qing yún fú qiān qing yān ","Tag":null,"Explanation":null,"English":null,"Sort":7,"Dynasty":"明"},{"Id":6133515,"Sentence":"月华未冷罗衣湿，白露如珠白莲泣。","Rank":0,"PoetryId":null,"Pinyin":"yuè huā wèi lěng luó yī shī ，bái lòu rú zhū bái lián qì ","Tag":null,"Explanation":null,"English":null,"Sort":8,"Dynasty":"明"},{"Id":6133516,"Sentence":"《白皦歌》终《子夜》兴，《乌栖曲》缓《乌啼》急。","Rank":0,"PoetryId":null,"Pinyin":"《bái jiǎo gē 》zhōng 《zi yè 》xīng ，《wū qī qū 》huǎn 《wū tǐ 》jǐ ","Tag":null,"Explanation":null,"English":null,"Sort":9,"Dynasty":"明"},{"Id":6133517,"Sentence":"姣童似玉紫英悲，艳女如花韩重思。","Rank":0,"PoetryId":null,"Pinyin":"jiāo tóng shì yù zi yīng bēi ，yàn nǚ rú huā hán chóng sāi ","Tag":null,"Explanation":null,"English":null,"Sort":10,"Dynasty":"明"},{"Id":6133518,"Sentence":"千秋死魄还生气，一夜香魂枯骨知。","Rank":0,"PoetryId":null,"Pinyin":"qiān qīu si bó hái shēng qì ，yī yè xiāng hún kū gū zhī ","Tag":null,"Explanation":null,"English":null,"Sort":11,"Dynasty":"明"},{"Id":6133519,"Sentence":"香魂死魄知何处，明月在天人在地。","Rank":0,"PoetryId":null,"Pinyin":"xiāng hún si bó zhī hé chǔ ，mǐng yuè zài tiān rén zài 地","Tag":null,"Explanation":null,"English":null,"Sort":12,"Dynasty":"明"},{"Id":6133520,"Sentence":"天上人间一种情，桂花合结相思树。","Rank":0,"PoetryId":null,"Pinyin":"tiān shǎng rén jiān yī chóng qǐng ，guì huā gě jiē xiāng sāi shù ","Tag":null,"Explanation":null,"English":null,"Sort":13,"Dynasty":"明"},{"Id":6133521,"Sentence":"嫦娥亦是独眠人，牛女年年一问津。","Rank":0,"PoetryId":null,"Pinyin":"cháng é yì shì dú mián rén ，nǐu nǚ nián nián yī wèn jīn ","Tag":null,"Explanation":null,"English":null,"Sort":14,"Dynasty":"明"},{"Id":6133522,"Sentence":"谁家少妇今宵里，捣尽寒砧秋复春？","Rank":0,"PoetryId":null,"Pinyin":"shéi gū shǎo fù jīn xiāo li ，dǎo jin hán zhēn qīu fù chūn ","Tag":null,"Explanation":null,"English":null,"Sort":15,"Dynasty":"明"}]}