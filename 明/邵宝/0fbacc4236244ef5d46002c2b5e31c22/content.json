{"Id":570694,"Title":"九峰书院歌","Dynasty":"明","Author":"邵宝","Context":"司徒归欤秋月九，江上寻山历厖糺。九峰何在郢城西，此景更无他处有。谁将群物名飞走，取类应出前人口。为鸡为马为象狮，指点相呼故非偶。乌岭焦山自色形，远为神仙近慈母。方床若为野人悬，断舸不劳津吏守。公心好静复好奇，孰谓伤廉本无取。书堂清敞据中区，曲径烟萝舒复纽。云开画障当南荣，泉送琴声入西牖。别来想像三十年，清梦几回诗几首。鉴湖不用乞新恩，故物今还落公手。九峰髣髴在壶中，一笑春风共醇酒。谢安卧不负东山，杜甫望常依北斗。携满青囊采药多，坐温白石观棋久。香山老者复何人，此老此峰皆寿耇。涯翁大作合磨崖，为问山灵汝知否。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0fbacc4236244ef5d46002c2b5e31c22","Step":0,"Verses":[{"Id":6684821,"Sentence":"司徒归欤秋月九，江上寻山历厖糺。","Rank":0,"PoetryId":null,"Pinyin":"sī tú guī yú qīu yuè jiu ，jiāng shǎng xún shān lì máng jīu ","Tag":null,"Explanation":null,"English":null,"Sort":0,"Dynasty":"明"},{"Id":6684822,"Sentence":"九峰何在郢城西，此景更无他处有。","Rank":0,"PoetryId":null,"Pinyin":"jiu fēng hé zài ying chéng xī ，ci jing gēng mó tā chǔ yǒu ","Tag":null,"Explanation":null,"English":null,"Sort":1,"Dynasty":"明"},{"Id":6684823,"Sentence":"谁将群物名飞走，取类应出前人口。","Rank":0,"PoetryId":null,"Pinyin":"shéi jiāng qún wù mǐng fēi zǒu ，qǔ lèi yīng chū qián rén kǒu ","Tag":null,"Explanation":null,"English":null,"Sort":2,"Dynasty":"明"},{"Id":6684824,"Sentence":"为鸡为马为象狮，指点相呼故非偶。","Rank":0,"PoetryId":null,"Pinyin":"wéi jī wéi mǎ wéi xiàng shī ，zhi diǎn xiāng hū gù fēi ǒu ","Tag":null,"Explanation":null,"English":null,"Sort":3,"Dynasty":"明"},{"Id":6684825,"Sentence":"乌岭焦山自色形，远为神仙近慈母。","Rank":0,"PoetryId":null,"Pinyin":"wū ling jiāo shān zì sè xǐng ，yuǎn wéi shén xiān jìn cǐ mǔ ","Tag":null,"Explanation":null,"English":null,"Sort":4,"Dynasty":"明"},{"Id":6684826,"Sentence":"方床若为野人悬，断舸不劳津吏守。","Rank":0,"PoetryId":null,"Pinyin":"fāng chuáng rě wéi yě rén xuán ，duàn gě bú láo jīn lì shǒu ","Tag":null,"Explanation":null,"English":null,"Sort":5,"Dynasty":"明"},{"Id":6684827,"Sentence":"公心好静复好奇，孰谓伤廉本无取。","Rank":0,"PoetryId":null,"Pinyin":"gōng xīn hǎo jìng fù hǎo jī ，shú wèi shāng lián běn mó qǔ ","Tag":null,"Explanation":null,"English":null,"Sort":6,"Dynasty":"明"},{"Id":6684828,"Sentence":"书堂清敞据中区，曲径烟萝舒复纽。","Rank":0,"PoetryId":null,"Pinyin":"shū táng qīng chǎng jū zhōng ōu ，qū jìng yān luó shū fù niu ","Tag":null,"Explanation":null,"English":null,"Sort":7,"Dynasty":"明"},{"Id":6684829,"Sentence":"云开画障当南荣，泉送琴声入西牖。","Rank":0,"PoetryId":null,"Pinyin":"yún kāi huà zhàng dāng nā róng ，quán sòng qǐn shēng rù xī yǒu ","Tag":null,"Explanation":null,"English":null,"Sort":8,"Dynasty":"明"},{"Id":6684830,"Sentence":"别来想像三十年，清梦几回诗几首。","Rank":0,"PoetryId":null,"Pinyin":"bié lái xiǎng xiàng sān shǐ nián ，qīng mèng jī huǐ shī jī shǒu ","Tag":null,"Explanation":null,"English":null,"Sort":9,"Dynasty":"明"},{"Id":6684831,"Sentence":"鉴湖不用乞新恩，故物今还落公手。","Rank":0,"PoetryId":null,"Pinyin":"jiàn hú bú yòng qi xīn ēn ，gù wù jīn hái là gōng shǒu ","Tag":null,"Explanation":null,"English":null,"Sort":10,"Dynasty":"明"},{"Id":6684832,"Sentence":"九峰髣髴在壶中，一笑春风共醇酒。","Rank":0,"PoetryId":null,"Pinyin":"jiu fēng fǎng fèi zài hú zhōng ，yī xiào chūn fēng gōng chún jiu ","Tag":null,"Explanation":null,"English":null,"Sort":11,"Dynasty":"明"},{"Id":6684833,"Sentence":"谢安卧不负东山，杜甫望常依北斗。","Rank":0,"PoetryId":null,"Pinyin":"xiè ān wò bú fù dōng shān ，dù fǔ wàng cháng yī běi dǒu ","Tag":null,"Explanation":null,"English":null,"Sort":12,"Dynasty":"明"},{"Id":6684834,"Sentence":"携满青囊采药多，坐温白石观棋久。","Rank":0,"PoetryId":null,"Pinyin":"xié mǎn qīng nāng cǎi yào duō ，zuò wēn bái dàn guān qǐ jiu ","Tag":null,"Explanation":null,"English":null,"Sort":13,"Dynasty":"明"},{"Id":6684835,"Sentence":"香山老者复何人，此老此峰皆寿耇。","Rank":0,"PoetryId":null,"Pinyin":"xiāng shān lǎo zhě fù hé rén ，ci lǎo ci fēng jiē shòu gǒu ","Tag":null,"Explanation":null,"English":null,"Sort":14,"Dynasty":"明"},{"Id":6684836,"Sentence":"涯翁大作合磨崖，为问山灵汝知否。","Rank":0,"PoetryId":null,"Pinyin":"yá wēng dà zuō gě mó yá ，wéi wèn shān lǐng rǔ zhī fǒu ","Tag":null,"Explanation":null,"English":null,"Sort":15,"Dynasty":"明"}]}