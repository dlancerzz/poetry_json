{"Id":684058,"Title":"复周都宪公仪三首","Dynasty":"明","Author":"孙绪","Context":"皎皎千里驹，曲曲九折坂。默默盐车重，望望山路远。垂垂毛尾疏，落落谁推挽。日与鞭策邻，敢辞筋力蹇。不遇九方皋，悠悠岁年晚。东家有美女，妖艳矜千人。西家女老丑，夜夜伤心神。和风到庭户，夭桃争早春。美女理新妆，去充上国嫔。丑女得良媒，不妨嫁比邻。客从远方来，涂穷三痛哭。不逢吐哺人，浮生空仆仆。送客出前途，多岐眩心目。秋风吹转蓬，夕阳在高木。粲粲东篱花，摵摵前溪竹。山田故无恙，短犁称黄犊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"576c84210fa114cdf4dcdc58c3140523","Step":0,"Verses":[{"Id":6138918,"Sentence":"皎皎千里驹，曲曲九折坂。","Rank":0,"PoetryId":null,"Pinyin":"jiǎo jiǎo qiān li jū ，qū qū jiu shé bǎn ","Tag":null,"Explanation":null,"English":null,"Sort":0,"Dynasty":"明"},{"Id":6138919,"Sentence":"默默盐车重，望望山路远。","Rank":0,"PoetryId":null,"Pinyin":"mò mò yán chē chóng ，wàng wàng shān lù yuǎn ","Tag":null,"Explanation":null,"English":null,"Sort":1,"Dynasty":"明"},{"Id":6138920,"Sentence":"垂垂毛尾疏，落落谁推挽。","Rank":0,"PoetryId":null,"Pinyin":"chuǐ chuǐ máo wěi shū ，là là shéi tuī wǎn ","Tag":null,"Explanation":null,"English":null,"Sort":2,"Dynasty":"明"},{"Id":6138921,"Sentence":"日与鞭策邻，敢辞筋力蹇。","Rank":0,"PoetryId":null,"Pinyin":"rì yú biān cè lǐn ，gǎn cǐ jīn lì jiǎn ","Tag":null,"Explanation":null,"English":null,"Sort":3,"Dynasty":"明"},{"Id":6138922,"Sentence":"不遇九方皋，悠悠岁年晚。","Rank":0,"PoetryId":null,"Pinyin":"bú yù jiu fāng gāo ，yōu yōu suì nián wǎn ","Tag":null,"Explanation":null,"English":null,"Sort":4,"Dynasty":"明"},{"Id":6138923,"Sentence":"东家有美女，妖艳矜千人。","Rank":0,"PoetryId":null,"Pinyin":"dōng gū yǒu měi nǚ ，yāo yàn jīn qiān rén ","Tag":null,"Explanation":null,"English":null,"Sort":5,"Dynasty":"明"},{"Id":6138924,"Sentence":"西家女老丑，夜夜伤心神。","Rank":0,"PoetryId":null,"Pinyin":"xī gū nǚ lǎo chǒu ，yè yè shāng xīn shén ","Tag":null,"Explanation":null,"English":null,"Sort":6,"Dynasty":"明"},{"Id":6138925,"Sentence":"和风到庭户，夭桃争早春。","Rank":0,"PoetryId":null,"Pinyin":"hé fēng dào tǐng hù ，wāi táo zhēng zǎo chūn ","Tag":null,"Explanation":null,"English":null,"Sort":7,"Dynasty":"明"},{"Id":6138926,"Sentence":"美女理新妆，去充上国嫔。","Rank":0,"PoetryId":null,"Pinyin":"měi nǚ li xīn zhuāng ，qù chōng shǎng guó pǐn ","Tag":null,"Explanation":null,"English":null,"Sort":8,"Dynasty":"明"},{"Id":6138927,"Sentence":"丑女得良媒，不妨嫁比邻。","Rank":0,"PoetryId":null,"Pinyin":"chǒu nǚ dé liáng méi ，bú fāng jià bi lǐn ","Tag":null,"Explanation":null,"English":null,"Sort":9,"Dynasty":"明"},{"Id":6138928,"Sentence":"客从远方来，涂穷三痛哭。","Rank":0,"PoetryId":null,"Pinyin":"kè cóng yuǎn fāng lái ，tú qióng sān tòng kū ","Tag":null,"Explanation":null,"English":null,"Sort":10,"Dynasty":"明"},{"Id":6138929,"Sentence":"不逢吐哺人，浮生空仆仆。","Rank":0,"PoetryId":null,"Pinyin":"bú féng tǔ bǔ rén ，fú shēng kōng pū pū ","Tag":null,"Explanation":null,"English":null,"Sort":11,"Dynasty":"明"},{"Id":6138930,"Sentence":"送客出前途，多岐眩心目。","Rank":0,"PoetryId":null,"Pinyin":"sòng kè chū qián tú ，duō qǐ xuàn xīn mù ","Tag":null,"Explanation":null,"English":null,"Sort":12,"Dynasty":"明"},{"Id":6138931,"Sentence":"秋风吹转蓬，夕阳在高木。","Rank":0,"PoetryId":null,"Pinyin":"qīu fēng chuī zhuǎi péng ，xī yáng zài gāo mù ","Tag":null,"Explanation":null,"English":null,"Sort":13,"Dynasty":"明"},{"Id":6138932,"Sentence":"粲粲东篱花，摵摵前溪竹。","Rank":0,"PoetryId":null,"Pinyin":"càn càn dōng lǐ huā ，mǐ mǐ qián xī zhú ","Tag":null,"Explanation":null,"English":null,"Sort":14,"Dynasty":"明"},{"Id":6138933,"Sentence":"山田故无恙，短犁称黄犊。","Rank":0,"PoetryId":null,"Pinyin":"shān tián gù mó yàng ，duǎn lǐ chèn huáng dú ","Tag":null,"Explanation":null,"English":null,"Sort":15,"Dynasty":"明"}]}