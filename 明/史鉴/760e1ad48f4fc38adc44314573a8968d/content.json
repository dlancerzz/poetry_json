{"Id":658211,"Title":"成化十四年十二月十六日吴兴张渊子静松陵史鉴明古长洲李甡应祯吴宽原博颖川陈瑄廷璧入云泉庵观大石联句","Dynasty":"明","Author":"史鉴","Context":"岩岩者大石，奇观人所诵。遐想十年馀，来游五人共。舍舟始登陆，杖策不持鞚。是时日当夕，兹山气逾滃。入门信突兀，拾级骇空洞。落星何破碎，灵鹫相伯仲。仰观神欲飞，俯瞰心屡恐。鳞皴苔藓剥，骨立冰雪冻。神驱道撝呵，鬼劈文错纵。尊严凛君临，张拱俨宾送。环列尽儿孙，拥护等仆从。欲假愚公移，谅非雍伯种。卧鼓慨桴亡，对臼怯杵重。猊吻呀未收，龙鬣怒难控。凝血疑痛鞭，立肺讵冤讼。上漏还启窗，中通自成巷。大惟补天功，小可砭肌用。分矢肃慎来，浮磬泗滨贡。廉利并攒剑，兀臬侧倚瓮。峄山辱嬴秦，艮岳遗汴宋。节彼民具瞻，壮哉客难奉。落照红抹赭，归云白流汞。僧讲点头应，将射没羽中。尘缘契三生，阵图怀七纵。在县太师击，攻玉诗人讽。仙煮充腹饥，俗支免腰痛。瑶琨产维扬，琅玕出乃雍。高题少室名，怪作东坡供。半空见玉蝙，千仞附青凤。栖禅逾百年，问僧仅三众。凭虚围曲阑，架壑出飞栋。竹幽补堂坳，树古嵌厓缝。窦黑炊烟熏，坎平钟乳壅。盘盘栈道危，㶁㶁水泉动。登顿足力疲，眺望眼界空。松露发欲濡，潭月手可弄。穷披任生皲，醉吟微带齆。列坐对弯跧，大呼应锽䃔。嗜癖牛李愚，诗战邹鲁閧。拜奇得颠名，忧坠成噩梦。试与叩山灵，肯售捐薄俸。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"760e1ad48f4fc38adc44314573a8968d","Step":0,"Verses":[{"Id":6192259,"Sentence":"岩岩者大石，奇观人所诵。","Rank":0,"PoetryId":null,"Pinyin":"yán yán zhě dà dàn ，jī guān rén suǒ sòng ","Tag":null,"Explanation":null,"English":null,"Sort":0,"Dynasty":"明"},{"Id":6192260,"Sentence":"遐想十年馀，来游五人共。","Rank":0,"PoetryId":null,"Pinyin":"xiá xiǎng shǐ nián yú ，lái yóu wǔ rén gōng ","Tag":null,"Explanation":null,"English":null,"Sort":1,"Dynasty":"明"},{"Id":6192261,"Sentence":"舍舟始登陆，杖策不持鞚。","Rank":0,"PoetryId":null,"Pinyin":"shě zhōu shi dēng lìu ，zhàng cè bú chǐ kòng ","Tag":null,"Explanation":null,"English":null,"Sort":2,"Dynasty":"明"},{"Id":6192262,"Sentence":"是时日当夕，兹山气逾滃。","Rank":0,"PoetryId":null,"Pinyin":"shì shǐ rì dāng xī ，cǐ shān qì yú wēng ","Tag":null,"Explanation":null,"English":null,"Sort":3,"Dynasty":"明"},{"Id":6192263,"Sentence":"入门信突兀，拾级骇空洞。","Rank":0,"PoetryId":null,"Pinyin":"rù mén xìn tū wū ，shè jǐ hài kōng dòng ","Tag":null,"Explanation":null,"English":null,"Sort":4,"Dynasty":"明"},{"Id":6192264,"Sentence":"落星何破碎，灵鹫相伯仲。","Rank":0,"PoetryId":null,"Pinyin":"là xīng hé pò suì ，lǐng jìu xiāng bǎi zhòng ","Tag":null,"Explanation":null,"English":null,"Sort":5,"Dynasty":"明"},{"Id":6192265,"Sentence":"仰观神欲飞，俯瞰心屡恐。","Rank":0,"PoetryId":null,"Pinyin":"yǎng guān shén yù fēi ，fǔ kàn xīn lǚ kǒng ","Tag":null,"Explanation":null,"English":null,"Sort":6,"Dynasty":"明"},{"Id":6192266,"Sentence":"鳞皴苔藓剥，骨立冰雪冻。","Rank":0,"PoetryId":null,"Pinyin":"lǐn cūn tāi xiǎn bāo ，gū lì bīng xuě dòng ","Tag":null,"Explanation":null,"English":null,"Sort":7,"Dynasty":"明"},{"Id":6192267,"Sentence":"神驱道撝呵，鬼劈文错纵。","Rank":0,"PoetryId":null,"Pinyin":"shén qū dāo huī ā ，gui pī wén cuò zòng ","Tag":null,"Explanation":null,"English":null,"Sort":8,"Dynasty":"明"},{"Id":6192268,"Sentence":"尊严凛君临，张拱俨宾送。","Rank":0,"PoetryId":null,"Pinyin":"zūn yán lin jūn lǐn ，zhāng gǒng yǎn bīn sòng ","Tag":null,"Explanation":null,"English":null,"Sort":9,"Dynasty":"明"},{"Id":6192269,"Sentence":"环列尽儿孙，拥护等仆从。","Rank":0,"PoetryId":null,"Pinyin":"huán liè jin ér sūn ，yōng hù děng pū cóng ","Tag":null,"Explanation":null,"English":null,"Sort":10,"Dynasty":"明"},{"Id":6192270,"Sentence":"欲假愚公移，谅非雍伯种。","Rank":0,"PoetryId":null,"Pinyin":"yù jiǎ yú gōng yǐ ，liàng fēi yōng bǎi chóng ","Tag":null,"Explanation":null,"English":null,"Sort":11,"Dynasty":"明"},{"Id":6192271,"Sentence":"卧鼓慨桴亡，对臼怯杵重。","Rank":0,"PoetryId":null,"Pinyin":"wò gǔ kǎi fú wáng ，duì jìu qiè chǔ chóng ","Tag":null,"Explanation":null,"English":null,"Sort":12,"Dynasty":"明"},{"Id":6192272,"Sentence":"猊吻呀未收，龙鬣怒难控。","Rank":0,"PoetryId":null,"Pinyin":"nǐ wěn yā wèi shōu ，lóng liè nù nán kòng ","Tag":null,"Explanation":null,"English":null,"Sort":13,"Dynasty":"明"},{"Id":6192273,"Sentence":"凝血疑痛鞭，立肺讵冤讼。","Rank":0,"PoetryId":null,"Pinyin":"nǐng xiě yǐ tòng biān ，lì fèi jù yuān sòng ","Tag":null,"Explanation":null,"English":null,"Sort":14,"Dynasty":"明"},{"Id":6192274,"Sentence":"上漏还启窗，中通自成巷。","Rank":0,"PoetryId":null,"Pinyin":"shǎng lòu hái qi chuāng ，zhōng tōng zì chéng hàng ","Tag":null,"Explanation":null,"English":null,"Sort":15,"Dynasty":"明"},{"Id":6192275,"Sentence":"大惟补天功，小可砭肌用。","Rank":0,"PoetryId":null,"Pinyin":"dà wéi bǔ tiān gōng ，xiǎo kě biān jī yòng ","Tag":null,"Explanation":null,"English":null,"Sort":16,"Dynasty":"明"},{"Id":6192276,"Sentence":"分矢肃慎来，浮磬泗滨贡。","Rank":0,"PoetryId":null,"Pinyin":"fēn shi sù shèn lái ，fú qìng sì bīn gòng ","Tag":null,"Explanation":null,"English":null,"Sort":17,"Dynasty":"明"},{"Id":6192277,"Sentence":"廉利并攒剑，兀臬侧倚瓮。","Rank":0,"PoetryId":null,"Pinyin":"lián lì bīng cuán jiàn ，wū niè cè yi wèng ","Tag":null,"Explanation":null,"English":null,"Sort":18,"Dynasty":"明"},{"Id":6192278,"Sentence":"峄山辱嬴秦，艮岳遗汴宋。","Rank":0,"PoetryId":null,"Pinyin":"yì shān rǔ yǐng qǐn ，gěn yuè wèi biàn sòng ","Tag":null,"Explanation":null,"English":null,"Sort":19,"Dynasty":"明"},{"Id":6192279,"Sentence":"节彼民具瞻，壮哉客难奉。","Rank":0,"PoetryId":null,"Pinyin":"jiē bi mǐn jù zhān ，zhuàng zāi kè nán fèng ","Tag":null,"Explanation":null,"English":null,"Sort":20,"Dynasty":"明"},{"Id":6192280,"Sentence":"落照红抹赭，归云白流汞。","Rank":0,"PoetryId":null,"Pinyin":"là zhào gōng mā zhě ，guī yún bái lǐu gǒng ","Tag":null,"Explanation":null,"English":null,"Sort":21,"Dynasty":"明"},{"Id":6192281,"Sentence":"僧讲点头应，将射没羽中。","Rank":0,"PoetryId":null,"Pinyin":"sēng jiǎng diǎn tóu yīng ，jiāng shè méi yǔ zhōng ","Tag":null,"Explanation":null,"English":null,"Sort":22,"Dynasty":"明"},{"Id":6192282,"Sentence":"尘缘契三生，阵图怀七纵。","Rank":0,"PoetryId":null,"Pinyin":"chén yuán qì sān shēng ，zhèn tú huái qī zòng ","Tag":null,"Explanation":null,"English":null,"Sort":23,"Dynasty":"明"},{"Id":6192283,"Sentence":"在县太师击，攻玉诗人讽。","Rank":0,"PoetryId":null,"Pinyin":"zài xiàn tài shī jī ，gōng yù shī rén fěng ","Tag":null,"Explanation":null,"English":null,"Sort":24,"Dynasty":"明"},{"Id":6192284,"Sentence":"仙煮充腹饥，俗支免腰痛。","Rank":0,"PoetryId":null,"Pinyin":"xiān zhǔ chōng fù jī ，sú zhī miǎn yāo tòng ","Tag":null,"Explanation":null,"English":null,"Sort":25,"Dynasty":"明"},{"Id":6192285,"Sentence":"瑶琨产维扬，琅玕出乃雍。","Rank":0,"PoetryId":null,"Pinyin":"yáo kūn chǎn wéi yáng ，láng gān chū nǎi yōng ","Tag":null,"Explanation":null,"English":null,"Sort":26,"Dynasty":"明"},{"Id":6192286,"Sentence":"高题少室名，怪作东坡供。","Rank":0,"PoetryId":null,"Pinyin":"gāo tǐ shǎo shì mǐng ，guài zuō dōng pō gōng ","Tag":null,"Explanation":null,"English":null,"Sort":27,"Dynasty":"明"},{"Id":6192287,"Sentence":"半空见玉蝙，千仞附青凤。","Rank":0,"PoetryId":null,"Pinyin":"bàn kōng jiàn yù biān ，qiān rèn fù qīng fèng ","Tag":null,"Explanation":null,"English":null,"Sort":28,"Dynasty":"明"},{"Id":6192288,"Sentence":"栖禅逾百年，问僧仅三众。","Rank":0,"PoetryId":null,"Pinyin":"qī chán yú bǎi nián ，wèn sēng jin sān zhòng ","Tag":null,"Explanation":null,"English":null,"Sort":29,"Dynasty":"明"},{"Id":6192289,"Sentence":"凭虚围曲阑，架壑出飞栋。","Rank":0,"PoetryId":null,"Pinyin":"pǐng xū wéi qū lán ，jià hè chū fēi dòng ","Tag":null,"Explanation":null,"English":null,"Sort":30,"Dynasty":"明"},{"Id":6192290,"Sentence":"竹幽补堂坳，树古嵌厓缝。","Rank":0,"PoetryId":null,"Pinyin":"zhú yōu bǔ táng ào ，shù gǔ qiàn yá féng ","Tag":null,"Explanation":null,"English":null,"Sort":31,"Dynasty":"明"},{"Id":6192291,"Sentence":"窦黑炊烟熏，坎平钟乳壅。","Rank":0,"PoetryId":null,"Pinyin":"dòu hēi chuī yān xūn ，kǎn pǐng zhōng rǔ yōng ","Tag":null,"Explanation":null,"English":null,"Sort":32,"Dynasty":"明"},{"Id":6192292,"Sentence":"盘盘栈道危，㶁㶁水泉动。","Rank":0,"PoetryId":null,"Pinyin":"pán pán zhǎn dāo wēi ，㶁㶁shui quán dòng ","Tag":null,"Explanation":null,"English":null,"Sort":33,"Dynasty":"明"},{"Id":6192293,"Sentence":"登顿足力疲，眺望眼界空。","Rank":0,"PoetryId":null,"Pinyin":"dēng dú zú lì pǐ ，tiào wàng yǎn jiè kōng ","Tag":null,"Explanation":null,"English":null,"Sort":34,"Dynasty":"明"},{"Id":6192294,"Sentence":"松露发欲濡，潭月手可弄。","Rank":0,"PoetryId":null,"Pinyin":"sōng lòu fā yù rú ，tán yuè shǒu kě lòng ","Tag":null,"Explanation":null,"English":null,"Sort":35,"Dynasty":"明"},{"Id":6192295,"Sentence":"穷披任生皲，醉吟微带齆。","Rank":0,"PoetryId":null,"Pinyin":"qióng pī rén shēng jūn ，zuì yǐn wēi dài wèng ","Tag":null,"Explanation":null,"English":null,"Sort":36,"Dynasty":"明"},{"Id":6192296,"Sentence":"列坐对弯跧，大呼应锽䃔。","Rank":0,"PoetryId":null,"Pinyin":"liè zuò duì wān quán ，dà hū yīng huáng 䃔","Tag":null,"Explanation":null,"English":null,"Sort":37,"Dynasty":"明"},{"Id":6192297,"Sentence":"嗜癖牛李愚，诗战邹鲁閧。","Rank":0,"PoetryId":null,"Pinyin":"shì pi nǐu li yú ，shī zhàn jù lǔ hòng ","Tag":null,"Explanation":null,"English":null,"Sort":38,"Dynasty":"明"},{"Id":6192298,"Sentence":"拜奇得颠名，忧坠成噩梦。","Rank":0,"PoetryId":null,"Pinyin":"bài jī dé diān mǐng ，yōu zhuì chéng è mèng ","Tag":null,"Explanation":null,"English":null,"Sort":39,"Dynasty":"明"},{"Id":6192299,"Sentence":"试与叩山灵，肯售捐薄俸。","Rank":0,"PoetryId":null,"Pinyin":"shì yú kòu shān lǐng ，kěn shòu juān báo fèng ","Tag":null,"Explanation":null,"English":null,"Sort":40,"Dynasty":"明"}]}