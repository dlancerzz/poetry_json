{"Id":606089,"Title":"登南蓬山","Dynasty":"明","Author":"区大伦","Context":"晨登蓬莱山，命我二三友。怀抱各清旷，稍厌从棼纠。理策即嵚岑，延眺极原薮。凉风荡衣裳，层峦映左右。西岭翠千重，东山亘长阜。齐云迥造天，回薄出南斗。江流浩渟泓，横岛障倾溜。洲渚跃波来，迅势若奔走。远浦网轻烟，前村荫疏柳。对景每自得，俯仰但搔首。岭云与溪月，一一供吾有。未知宇宙间，此乐可尽否。还顾望霞圃，咏归及樵叟。诘旦亦复然，兹游长负不。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"870c0e573e026b5b5a26e27f7731ca42","Step":0,"Verses":[{"Id":6512855,"Sentence":"晨登蓬莱山，命我二三友。","Rank":0,"PoetryId":null,"Pinyin":"chén dēng péng lái shān ，mìng wǒ èr sān yǒu ","Tag":null,"Explanation":null,"English":null,"Sort":0,"Dynasty":"明"},{"Id":6512856,"Sentence":"怀抱各清旷，稍厌从棼纠。","Rank":0,"PoetryId":null,"Pinyin":"huái bào gě qīng kuàng ，shāo yā cóng fén jīu ","Tag":null,"Explanation":null,"English":null,"Sort":1,"Dynasty":"明"},{"Id":6512857,"Sentence":"理策即嵚岑，延眺极原薮。","Rank":0,"PoetryId":null,"Pinyin":"li cè jǐ qīn cén ，yán tiào jǐ yuán sǒu ","Tag":null,"Explanation":null,"English":null,"Sort":2,"Dynasty":"明"},{"Id":6512858,"Sentence":"凉风荡衣裳，层峦映左右。","Rank":0,"PoetryId":null,"Pinyin":"liáng fēng dàng yī cháng ，céng luán yìng zuǒ yòu ","Tag":null,"Explanation":null,"English":null,"Sort":3,"Dynasty":"明"},{"Id":6512859,"Sentence":"西岭翠千重，东山亘长阜。","Rank":0,"PoetryId":null,"Pinyin":"xī ling cuì qiān chóng ，dōng shān gèn cháng fù ","Tag":null,"Explanation":null,"English":null,"Sort":4,"Dynasty":"明"},{"Id":6512860,"Sentence":"齐云迥造天，回薄出南斗。","Rank":0,"PoetryId":null,"Pinyin":"jì yún jiǒng zào tiān ，huǐ báo chū nā dǒu ","Tag":null,"Explanation":null,"English":null,"Sort":5,"Dynasty":"明"},{"Id":6512861,"Sentence":"江流浩渟泓，横岛障倾溜。","Rank":0,"PoetryId":null,"Pinyin":"jiāng lǐu hào tīng hóng ，héng dǎo zhàng qīng līu ","Tag":null,"Explanation":null,"English":null,"Sort":6,"Dynasty":"明"},{"Id":6512862,"Sentence":"洲渚跃波来，迅势若奔走。","Rank":0,"PoetryId":null,"Pinyin":"zhōu zhǔ yuè bō lái ，xùn shì rě bēn zǒu ","Tag":null,"Explanation":null,"English":null,"Sort":7,"Dynasty":"明"},{"Id":6512863,"Sentence":"远浦网轻烟，前村荫疏柳。","Rank":0,"PoetryId":null,"Pinyin":"yuǎn pǔ wǎng qīng yān ，qián cūn yīn shū liu ","Tag":null,"Explanation":null,"English":null,"Sort":8,"Dynasty":"明"},{"Id":6512864,"Sentence":"对景每自得，俯仰但搔首。","Rank":0,"PoetryId":null,"Pinyin":"duì jing měi zì dé ，fǔ yǎng dàn sāo shǒu ","Tag":null,"Explanation":null,"English":null,"Sort":9,"Dynasty":"明"},{"Id":6512865,"Sentence":"岭云与溪月，一一供吾有。","Rank":0,"PoetryId":null,"Pinyin":"ling yún yú xī yuè ，yī yī gōng wú yǒu ","Tag":null,"Explanation":null,"English":null,"Sort":10,"Dynasty":"明"},{"Id":6512866,"Sentence":"未知宇宙间，此乐可尽否。","Rank":0,"PoetryId":null,"Pinyin":"wèi zhī yǔ zhòu jiān ，ci lè kě jin fǒu ","Tag":null,"Explanation":null,"English":null,"Sort":11,"Dynasty":"明"},{"Id":6512867,"Sentence":"还顾望霞圃，咏归及樵叟。","Rank":0,"PoetryId":null,"Pinyin":"hái gù wàng xiá pǔ ，yǒng guī jǐ qiáo sǒu ","Tag":null,"Explanation":null,"English":null,"Sort":12,"Dynasty":"明"},{"Id":6512868,"Sentence":"诘旦亦复然，兹游长负不。","Rank":0,"PoetryId":null,"Pinyin":"jié dàn yì fù rán ，cǐ yóu cháng fù bú ","Tag":null,"Explanation":null,"English":null,"Sort":13,"Dynasty":"明"}]}