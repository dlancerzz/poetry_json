{"Id":688439,"Title":"荅寄用晦王孙","Dynasty":"明","Author":"李攀龙","Context":"江上传书锦字斜，于时飞雪映瑶华。谁携雄剑非丰狱，但出名驹即汉家。春色自怜彭泽柳，美人相怨武陵花。三年未报平安使，长日心悬万里槎。豫章城上有高楼，楼下长江二水流。君更红颜雄制作，谁同清夜美遨游。阳春若许千人和，明月何须万里投。不信秪今求自试，词场可但少应刘。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4317917fb6de1ad6b9114a8469a48213","Step":0,"Verses":[{"Id":6178276,"Sentence":"江上传书锦字斜，于时飞雪映瑶华。","Rank":0,"PoetryId":null,"Pinyin":"jiāng shǎng chuán shū jin zì xié ，yú shǐ fēi xuě yìng yáo huā ","Tag":null,"Explanation":null,"English":null,"Sort":0,"Dynasty":"明"},{"Id":6178277,"Sentence":"谁携雄剑非丰狱，但出名驹即汉家。","Rank":0,"PoetryId":null,"Pinyin":"shéi xié xióng jiàn fēi fēng yù ，dàn chū mǐng jū jǐ hàn gū ","Tag":null,"Explanation":null,"English":null,"Sort":1,"Dynasty":"明"},{"Id":6178278,"Sentence":"春色自怜彭泽柳，美人相怨武陵花。","Rank":0,"PoetryId":null,"Pinyin":"chūn sè zì lián péng zé liu ，měi rén xiāng yuàn wǔ lǐng huā ","Tag":null,"Explanation":null,"English":null,"Sort":2,"Dynasty":"明"},{"Id":6178279,"Sentence":"三年未报平安使，长日心悬万里槎。","Rank":0,"PoetryId":null,"Pinyin":"sān nián wèi bào pǐng ān shi ，cháng rì xīn xuán mò li chá ","Tag":null,"Explanation":null,"English":null,"Sort":3,"Dynasty":"明"},{"Id":6178280,"Sentence":"豫章城上有高楼，楼下长江二水流。","Rank":0,"PoetryId":null,"Pinyin":"yù zhāng chéng shǎng yǒu gāo lóu ，lóu xià cháng jiāng èr shui lǐu ","Tag":null,"Explanation":null,"English":null,"Sort":4,"Dynasty":"明"},{"Id":6178281,"Sentence":"君更红颜雄制作，谁同清夜美遨游。","Rank":0,"PoetryId":null,"Pinyin":"jūn gēng gōng yán xióng zhì zuō ，shéi tóng qīng yè měi áo yóu ","Tag":null,"Explanation":null,"English":null,"Sort":5,"Dynasty":"明"},{"Id":6178282,"Sentence":"阳春若许千人和，明月何须万里投。","Rank":0,"PoetryId":null,"Pinyin":"yáng chūn rě hǔ qiān rén hé ，mǐng yuè hé xū mò li tóu ","Tag":null,"Explanation":null,"English":null,"Sort":6,"Dynasty":"明"},{"Id":6178283,"Sentence":"不信秪今求自试，词场可但少应刘。","Rank":0,"PoetryId":null,"Pinyin":"bú xìn zhī jīn qǐu zì shì ，cǐ cháng kě dàn shǎo yīng lǐu ","Tag":null,"Explanation":null,"English":null,"Sort":7,"Dynasty":"明"}]}