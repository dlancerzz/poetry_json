{"Id":688490,"Title":"寄吴明卿","Dynasty":"明","Author":"李攀龙","Context":"平台秋气郁苍苍，落日登临一断肠。若道子虚今未就，当年谁遣客游梁。梁园高宴日纷纷，帝子风流雅好文。若使平台宾客在，已知词赋不如君。高斋只尺小蒙城，三载逍遥傲吏情。不是春风常入梦，谁知蝴蝶等功名。秋色萧条傍谪居，体中今日定何如。从他几载风尘吏，不作平津相府书。长吏应怜道路傍，三年参佐有辉光。纵书下考关何事，不必诗名入荐章。楚娃双侍玉为颜，劝酒能歌雉子斑。醉杀休论官不调，古来迁客几人还。睢阳小吏困逢迎，醉后参差故态生。莫倚甘泉曾献赋，君今久已罢承明。来自庐山五老峰，梁园宾客更相从。已知无意二千石，出处何如邴曼容。短发风尘老更繁，青云何日见飞翻。由来逐客人回避，遮莫词垣与谏垣。梁苑无人秋气悲，吴门回首泪堪垂。知君不尽平生意，海内穷交更有谁。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"39ba11390c09cb5334bdd7c8fb4d7e05","Step":0,"Verses":[{"Id":6178662,"Sentence":"平台秋气郁苍苍，落日登临一断肠。","Rank":0,"PoetryId":null,"Pinyin":"pǐng tāi qīu qì yù cāng cāng ，là rì dēng lǐn yī duàn cháng ","Tag":null,"Explanation":null,"English":null,"Sort":0,"Dynasty":"明"},{"Id":6178663,"Sentence":"若道子虚今未就，当年谁遣客游梁。","Rank":0,"PoetryId":null,"Pinyin":"rě dāo zi xū jīn wèi jìu ，dāng nián shéi qiǎn kè yóu liáng ","Tag":null,"Explanation":null,"English":null,"Sort":1,"Dynasty":"明"},{"Id":6178664,"Sentence":"梁园高宴日纷纷，帝子风流雅好文。","Rank":0,"PoetryId":null,"Pinyin":"liáng yuán gāo yàn rì fēn fēn ，dì zi fēng lǐu yā hǎo wén ","Tag":null,"Explanation":null,"English":null,"Sort":2,"Dynasty":"明"},{"Id":6178665,"Sentence":"若使平台宾客在，已知词赋不如君。","Rank":0,"PoetryId":null,"Pinyin":"rě shi pǐng tāi bīn kè zài ，yi zhī cǐ fù bú rú jūn ","Tag":null,"Explanation":null,"English":null,"Sort":3,"Dynasty":"明"},{"Id":6178666,"Sentence":"高斋只尺小蒙城，三载逍遥傲吏情。","Rank":0,"PoetryId":null,"Pinyin":"gāo zhāi zhī chě xiǎo mēng chéng ，sān zǎi xiāo yáo ào lì qǐng ","Tag":null,"Explanation":null,"English":null,"Sort":4,"Dynasty":"明"},{"Id":6178667,"Sentence":"不是春风常入梦，谁知蝴蝶等功名。","Rank":0,"PoetryId":null,"Pinyin":"bú shì chūn fēng cháng rù mèng ，shéi zhī hú dié děng gōng mǐng ","Tag":null,"Explanation":null,"English":null,"Sort":5,"Dynasty":"明"},{"Id":6178668,"Sentence":"秋色萧条傍谪居，体中今日定何如。","Rank":0,"PoetryId":null,"Pinyin":"qīu sè xiāo tiáo bàng zhé jū ，tī zhōng jīn rì dìng hé rú ","Tag":null,"Explanation":null,"English":null,"Sort":6,"Dynasty":"明"},{"Id":6178669,"Sentence":"从他几载风尘吏，不作平津相府书。","Rank":0,"PoetryId":null,"Pinyin":"cóng tā jī zǎi fēng chén lì ，bú zuō pǐng jīn xiāng fǔ shū ","Tag":null,"Explanation":null,"English":null,"Sort":7,"Dynasty":"明"},{"Id":6178670,"Sentence":"长吏应怜道路傍，三年参佐有辉光。","Rank":0,"PoetryId":null,"Pinyin":"cháng lì yīng lián dāo lù bàng ，sān nián cān zuǒ yǒu huī guāng ","Tag":null,"Explanation":null,"English":null,"Sort":8,"Dynasty":"明"},{"Id":6178671,"Sentence":"纵书下考关何事，不必诗名入荐章。","Rank":0,"PoetryId":null,"Pinyin":"zòng shū xià kǎo guān hé shì ，bú bì shī mǐng rù jiàn zhāng ","Tag":null,"Explanation":null,"English":null,"Sort":9,"Dynasty":"明"},{"Id":6178672,"Sentence":"楚娃双侍玉为颜，劝酒能歌雉子斑。","Rank":0,"PoetryId":null,"Pinyin":"chǔ wá shuāng shì yù wéi yán ，quàn jiu néng gē zhì zi bān ","Tag":null,"Explanation":null,"English":null,"Sort":10,"Dynasty":"明"},{"Id":6178673,"Sentence":"醉杀休论官不调，古来迁客几人还。","Rank":0,"PoetryId":null,"Pinyin":"zuì shā xīu lún guān bú diào ，gǔ lái qiān kè jī rén hái ","Tag":null,"Explanation":null,"English":null,"Sort":11,"Dynasty":"明"},{"Id":6178674,"Sentence":"睢阳小吏困逢迎，醉后参差故态生。","Rank":0,"PoetryId":null,"Pinyin":"suī yáng xiǎo lì kùn féng yǐng ，zuì hòu cān chā gù tài shēng ","Tag":null,"Explanation":null,"English":null,"Sort":12,"Dynasty":"明"},{"Id":6178675,"Sentence":"莫倚甘泉曾献赋，君今久已罢承明。","Rank":0,"PoetryId":null,"Pinyin":"mò yi gān quán céng suō fù ，jūn jīn jiu yi bā chéng mǐng ","Tag":null,"Explanation":null,"English":null,"Sort":13,"Dynasty":"明"},{"Id":6178676,"Sentence":"来自庐山五老峰，梁园宾客更相从。","Rank":0,"PoetryId":null,"Pinyin":"lái zì lú shān wǔ lǎo fēng ，liáng yuán bīn kè gēng xiāng cóng ","Tag":null,"Explanation":null,"English":null,"Sort":14,"Dynasty":"明"},{"Id":6178677,"Sentence":"已知无意二千石，出处何如邴曼容。","Rank":0,"PoetryId":null,"Pinyin":"yi zhī mó yì èr qiān dàn ，chū chǔ hé rú bing màn róng ","Tag":null,"Explanation":null,"English":null,"Sort":15,"Dynasty":"明"},{"Id":6178678,"Sentence":"短发风尘老更繁，青云何日见飞翻。","Rank":0,"PoetryId":null,"Pinyin":"duǎn fā fēng chén lǎo gēng fán ，qīng yún hé rì jiàn fēi fān ","Tag":null,"Explanation":null,"English":null,"Sort":16,"Dynasty":"明"},{"Id":6178679,"Sentence":"由来逐客人回避，遮莫词垣与谏垣。","Rank":0,"PoetryId":null,"Pinyin":"yóu lái zhú kè rén huǐ bì ，zhē mò cǐ yuán yú jiàn yuán ","Tag":null,"Explanation":null,"English":null,"Sort":17,"Dynasty":"明"},{"Id":6178680,"Sentence":"梁苑无人秋气悲，吴门回首泪堪垂。","Rank":0,"PoetryId":null,"Pinyin":"liáng yuàn mó rén qīu qì bēi ，wú mén huǐ shǒu lèi kān chuǐ ","Tag":null,"Explanation":null,"English":null,"Sort":18,"Dynasty":"明"},{"Id":6178681,"Sentence":"知君不尽平生意，海内穷交更有谁。","Rank":0,"PoetryId":null,"Pinyin":"zhī jūn bú jin pǐng shēng yì ，hǎi nèi qióng jiāo gēng yǒu shéi ","Tag":null,"Explanation":null,"English":null,"Sort":19,"Dynasty":"明"}]}