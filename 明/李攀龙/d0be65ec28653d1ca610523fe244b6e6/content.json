{"Id":666180,"Title":"王明君吟","Dynasty":"明","Author":"李攀龙","Context":"我本良家子，承恩入汉宫。光彩射绮罗，语笑生春风。君王希召幸，在远谁为通。汉宫三十六，处处种梧桐。美女八千名，各各分当熊。黄金买颜色，丹青多益工。宁知佳丽人，不出所图中。黄金犹粪土，丹青复何功。颜色非可恃，粉黛故难同。因念长门赋，夙昔亦相蒙。君王宠自娱，贱妾以和戎。岂惜贱妾去，但惜长门空。涕泣顾长门，从此逐秋蓬。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d0be65ec28653d1ca610523fe244b6e6","Step":0,"Verses":[{"Id":7101091,"Sentence":"我本良家子，承恩入汉宫。","Rank":0,"PoetryId":null,"Pinyin":"wǒ běn liáng gū zi ，chéng ēn rù hàn gōng ","Tag":null,"Explanation":null,"English":null,"Sort":0,"Dynasty":"明"},{"Id":7101092,"Sentence":"光彩射绮罗，语笑生春风。","Rank":0,"PoetryId":null,"Pinyin":"guāng cǎi shè qi luó ，yǔ xiào shēng chūn fēng ","Tag":null,"Explanation":null,"English":null,"Sort":1,"Dynasty":"明"},{"Id":7101093,"Sentence":"君王希召幸，在远谁为通。","Rank":0,"PoetryId":null,"Pinyin":"jūn wáng xī shào xìng ，zài yuǎn shéi wéi tōng ","Tag":null,"Explanation":null,"English":null,"Sort":2,"Dynasty":"明"},{"Id":7101094,"Sentence":"汉宫三十六，处处种梧桐。","Rank":0,"PoetryId":null,"Pinyin":"hàn gōng sān shǐ lìu ，chǔ chǔ chóng wú tóng ","Tag":null,"Explanation":null,"English":null,"Sort":3,"Dynasty":"明"},{"Id":7101095,"Sentence":"美女八千名，各各分当熊。","Rank":0,"PoetryId":null,"Pinyin":"měi nǚ bā qiān mǐng ，gě gě fēn dāng xióng ","Tag":null,"Explanation":null,"English":null,"Sort":4,"Dynasty":"明"},{"Id":7101096,"Sentence":"黄金买颜色，丹青多益工。","Rank":0,"PoetryId":null,"Pinyin":"huáng jīn mǎi yán sè ，dān qīng duō yì gōng ","Tag":null,"Explanation":null,"English":null,"Sort":5,"Dynasty":"明"},{"Id":7101097,"Sentence":"宁知佳丽人，不出所图中。","Rank":0,"PoetryId":null,"Pinyin":"nǐng zhī jiā lǐ rén ，bú chū suǒ tú zhōng ","Tag":null,"Explanation":null,"English":null,"Sort":6,"Dynasty":"明"},{"Id":7101098,"Sentence":"黄金犹粪土，丹青复何功。","Rank":0,"PoetryId":null,"Pinyin":"huáng jīn yóu fèn tǔ ，dān qīng fù hé gōng ","Tag":null,"Explanation":null,"English":null,"Sort":7,"Dynasty":"明"},{"Id":7101099,"Sentence":"颜色非可恃，粉黛故难同。","Rank":0,"PoetryId":null,"Pinyin":"yán sè fēi kě shì ，fěn dài gù nán tóng ","Tag":null,"Explanation":null,"English":null,"Sort":8,"Dynasty":"明"},{"Id":7101100,"Sentence":"因念长门赋，夙昔亦相蒙。","Rank":0,"PoetryId":null,"Pinyin":"yīn niàn cháng mén fù ，sù xī yì xiāng mēng ","Tag":null,"Explanation":null,"English":null,"Sort":9,"Dynasty":"明"},{"Id":7101101,"Sentence":"君王宠自娱，贱妾以和戎。","Rank":0,"PoetryId":null,"Pinyin":"jūn wáng chǒng zì yú ，jiàn qiè yi hé róng ","Tag":null,"Explanation":null,"English":null,"Sort":10,"Dynasty":"明"},{"Id":7101102,"Sentence":"岂惜贱妾去，但惜长门空。","Rank":0,"PoetryId":null,"Pinyin":"qi xī jiàn qiè qù ，dàn xī cháng mén kōng ","Tag":null,"Explanation":null,"English":null,"Sort":11,"Dynasty":"明"},{"Id":7101103,"Sentence":"涕泣顾长门，从此逐秋蓬。","Rank":0,"PoetryId":null,"Pinyin":"tì qì gù cháng mén ，cóng ci zhú qīu péng ","Tag":null,"Explanation":null,"English":null,"Sort":12,"Dynasty":"明"}]}