{"Id":683843,"Title":"游郑园和张水南司成韵三首","Dynasty":"明","Author":"孙承恩","Context":"城市园林迥不同，入门翠霭眩西东。丛篁逼仄短无地，曲径盘旋忽有峰。亭上把杯邀落日，水边岸帻倚微风。寻芳竟日成留恋，莫计归途起暮钟。胜会难期一笑同，招延此日荷贤东。上客自吟青玉案，野蔬不羡紫驼峰。黄尘陆海蒸炎暑，碧树荷亭起夕风。对酒无穷山谷兴，隔花已听景阳钟。郑谷园居我兴同，吾园遥隔海云东。一春坐忆浦南雨，此日来瞻江上峰。返照渐催归路暝，昏鸦齐噪满林风。草堂净榻容相借，卧听城西野寺钟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8b68a4924926fdac87e1eda379a4e712","Step":0,"Verses":[{"Id":6129911,"Sentence":"城市园林迥不同，入门翠霭眩西东。","Rank":0,"PoetryId":null,"Pinyin":"chéng shì yuán lǐn jiǒng bú tóng ，rù mén cuì ǎi xuàn xī dōng ","Tag":null,"Explanation":null,"English":null,"Sort":0,"Dynasty":"明"},{"Id":6129912,"Sentence":"丛篁逼仄短无地，曲径盘旋忽有峰。","Rank":0,"PoetryId":null,"Pinyin":"cóng huáng bī zè duǎn mó 地，qū jìng pán xuán hū yǒu fēng ","Tag":null,"Explanation":null,"English":null,"Sort":1,"Dynasty":"明"},{"Id":6129913,"Sentence":"亭上把杯邀落日，水边岸帻倚微风。","Rank":0,"PoetryId":null,"Pinyin":"tǐng shǎng bǎ bēi yāo là rì ，shui biān àn zé yi wēi fēng ","Tag":null,"Explanation":null,"English":null,"Sort":2,"Dynasty":"明"},{"Id":6129914,"Sentence":"寻芳竟日成留恋，莫计归途起暮钟。","Rank":0,"PoetryId":null,"Pinyin":"xún fāng jìng rì chéng lǐu liàn ，mò jì guī tú qi mù zhōng ","Tag":null,"Explanation":null,"English":null,"Sort":3,"Dynasty":"明"},{"Id":6129915,"Sentence":"胜会难期一笑同，招延此日荷贤东。","Rank":0,"PoetryId":null,"Pinyin":"shēng huì nán jī yī xiào tóng ，qiáo yán ci rì hé xián dōng ","Tag":null,"Explanation":null,"English":null,"Sort":4,"Dynasty":"明"},{"Id":6129916,"Sentence":"上客自吟青玉案，野蔬不羡紫驼峰。","Rank":0,"PoetryId":null,"Pinyin":"shǎng kè zì yǐn qīng yù àn ，yě shū bú xiàn zi tuó fēng ","Tag":null,"Explanation":null,"English":null,"Sort":5,"Dynasty":"明"},{"Id":6129917,"Sentence":"黄尘陆海蒸炎暑，碧树荷亭起夕风。","Rank":0,"PoetryId":null,"Pinyin":"huáng chén lìu hǎi zhēng yán shǔ ，bì shù hé tǐng qi xī fēng ","Tag":null,"Explanation":null,"English":null,"Sort":6,"Dynasty":"明"},{"Id":6129918,"Sentence":"对酒无穷山谷兴，隔花已听景阳钟。","Rank":0,"PoetryId":null,"Pinyin":"duì jiu mó qióng shān gǔ xīng ，gé huā yi tīng jing yáng zhōng ","Tag":null,"Explanation":null,"English":null,"Sort":7,"Dynasty":"明"},{"Id":6129919,"Sentence":"郑谷园居我兴同，吾园遥隔海云东。","Rank":0,"PoetryId":null,"Pinyin":"zhèng gǔ yuán jū wǒ xīng tóng ，wú yuán yáo gé hǎi yún dōng ","Tag":null,"Explanation":null,"English":null,"Sort":8,"Dynasty":"明"},{"Id":6129920,"Sentence":"一春坐忆浦南雨，此日来瞻江上峰。","Rank":0,"PoetryId":null,"Pinyin":"yī chūn zuò yì pǔ nā yǔ ，ci rì lái zhān jiāng shǎng fēng ","Tag":null,"Explanation":null,"English":null,"Sort":9,"Dynasty":"明"},{"Id":6129921,"Sentence":"返照渐催归路暝，昏鸦齐噪满林风。","Rank":0,"PoetryId":null,"Pinyin":"fǎn zhào jiān cuī guī lù mǐng ，hūn yā jì zào mǎn lǐn fēng ","Tag":null,"Explanation":null,"English":null,"Sort":10,"Dynasty":"明"},{"Id":6129922,"Sentence":"草堂净榻容相借，卧听城西野寺钟。","Rank":0,"PoetryId":null,"Pinyin":"cǎo táng jìng tà róng xiāng jiè ，wò tīng chéng xī yě sì zhōng ","Tag":null,"Explanation":null,"English":null,"Sort":11,"Dynasty":"明"}]}