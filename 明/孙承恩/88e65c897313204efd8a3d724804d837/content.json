{"Id":683803,"Title":"饮许龙石学士园亭短述三首","Dynasty":"明","Author":"孙承恩","Context":"桂楫依沙渚，茅堂共酒卮。经年劳注想，此日慰深思。槛竹吟风细，流云渡苑迟。尘襟喜披豁，坐久欲忘辞。天上归来早，城偏卜筑幽。孤亭凌日起，高树接云浮。睹凤人争快，登龙士愿收。宁亲容暂尔，未许遂优游。地迥尘喧隔，林深暑气微。移樽临曲槛，烂酌对斜晖。世事浮云变，交游屈指稀。百年会能几，分手重依依。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"88e65c897313204efd8a3d724804d837","Step":0,"Verses":[{"Id":6129563,"Sentence":"桂楫依沙渚，茅堂共酒卮。","Rank":0,"PoetryId":null,"Pinyin":"guì jǐ yī shā zhǔ ，máo táng gōng jiu zhī ","Tag":null,"Explanation":null,"English":null,"Sort":0,"Dynasty":"明"},{"Id":6129564,"Sentence":"经年劳注想，此日慰深思。","Rank":0,"PoetryId":null,"Pinyin":"jīng nián láo zhù xiǎng ，ci rì wèi shēn sāi ","Tag":null,"Explanation":null,"English":null,"Sort":1,"Dynasty":"明"},{"Id":6129565,"Sentence":"槛竹吟风细，流云渡苑迟。","Rank":0,"PoetryId":null,"Pinyin":"jiàn zhú yǐn fēng xì ，lǐu yún dù yuàn chǐ ","Tag":null,"Explanation":null,"English":null,"Sort":2,"Dynasty":"明"},{"Id":6129566,"Sentence":"尘襟喜披豁，坐久欲忘辞。","Rank":0,"PoetryId":null,"Pinyin":"chén jīn xi pī huá ，zuò jiu yù wàng cǐ ","Tag":null,"Explanation":null,"English":null,"Sort":3,"Dynasty":"明"},{"Id":6129567,"Sentence":"天上归来早，城偏卜筑幽。","Rank":0,"PoetryId":null,"Pinyin":"tiān shǎng guī lái zǎo ，chéng piān 卜zhú yōu ","Tag":null,"Explanation":null,"English":null,"Sort":4,"Dynasty":"明"},{"Id":6129568,"Sentence":"孤亭凌日起，高树接云浮。","Rank":0,"PoetryId":null,"Pinyin":"gū tǐng līng rì qi ，gāo shù jiē yún fú ","Tag":null,"Explanation":null,"English":null,"Sort":5,"Dynasty":"明"},{"Id":6129569,"Sentence":"睹凤人争快，登龙士愿收。","Rank":0,"PoetryId":null,"Pinyin":"dǔ fèng rén zhēng kuài ，dēng lóng shì yuàn shōu ","Tag":null,"Explanation":null,"English":null,"Sort":6,"Dynasty":"明"},{"Id":6129570,"Sentence":"宁亲容暂尔，未许遂优游。","Rank":0,"PoetryId":null,"Pinyin":"nǐng qīn róng zàn ěr ，wèi hǔ suǐ yōu yóu ","Tag":null,"Explanation":null,"English":null,"Sort":7,"Dynasty":"明"},{"Id":6129571,"Sentence":"地迥尘喧隔，林深暑气微。","Rank":0,"PoetryId":null,"Pinyin":"地jiǒng chén xuān gé ，lǐn shēn shǔ qì wēi ","Tag":null,"Explanation":null,"English":null,"Sort":8,"Dynasty":"明"},{"Id":6129572,"Sentence":"移樽临曲槛，烂酌对斜晖。","Rank":0,"PoetryId":null,"Pinyin":"yǐ zūn lǐn qū jiàn ，làn zhuó duì xié huī ","Tag":null,"Explanation":null,"English":null,"Sort":9,"Dynasty":"明"},{"Id":6129573,"Sentence":"世事浮云变，交游屈指稀。","Rank":0,"PoetryId":null,"Pinyin":"shì shì fú yún biàn ，jiāo yóu qū zhi xī ","Tag":null,"Explanation":null,"English":null,"Sort":10,"Dynasty":"明"},{"Id":6129574,"Sentence":"百年会能几，分手重依依。","Rank":0,"PoetryId":null,"Pinyin":"bǎi nián huì néng jī ，fēn shǒu chóng yī yī ","Tag":null,"Explanation":null,"English":null,"Sort":11,"Dynasty":"明"}]}