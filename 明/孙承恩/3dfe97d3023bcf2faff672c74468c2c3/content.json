{"Id":560543,"Title":"拟古二十七首 其十八","Dynasty":"明","Author":"孙承恩","Context":"我昔登岱岳，仗剑叩天关。振衣翔千仞，日月如可攀。缥缈云雾低，飒爽天风寒。俯首视九州，尘世何漫漫。相逢王子晋，绿发芙蓉颜。授我紫霞篇，饫我绛雪丹。招邀入太清，陟降三神山。后天永长存，独立超人寰。决择苦不勇，欲去更盘桓。尘土汩没人，万事成波澜。悔恨无由追，抚膺但长叹。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3dfe97d3023bcf2faff672c74468c2c3","Step":0,"Verses":[{"Id":6463977,"Sentence":"我昔登岱岳，仗剑叩天关。","Rank":0,"PoetryId":null,"Pinyin":"wǒ xī dēng dài yuè ，zhàng jiàn kòu tiān guān ","Tag":null,"Explanation":null,"English":null,"Sort":0,"Dynasty":"明"},{"Id":6463978,"Sentence":"振衣翔千仞，日月如可攀。","Rank":0,"PoetryId":null,"Pinyin":"zhèn yī xiáng qiān rèn ，rì yuè rú kě pān ","Tag":null,"Explanation":null,"English":null,"Sort":1,"Dynasty":"明"},{"Id":6463979,"Sentence":"缥缈云雾低，飒爽天风寒。","Rank":0,"PoetryId":null,"Pinyin":"piāo miǎo yún wù dī ，sà shuǎng tiān fēng hán ","Tag":null,"Explanation":null,"English":null,"Sort":2,"Dynasty":"明"},{"Id":6463980,"Sentence":"俯首视九州，尘世何漫漫。","Rank":0,"PoetryId":null,"Pinyin":"fǔ shǒu shì jiu zhōu ，chén shì hé màn màn ","Tag":null,"Explanation":null,"English":null,"Sort":3,"Dynasty":"明"},{"Id":6463981,"Sentence":"相逢王子晋，绿发芙蓉颜。","Rank":0,"PoetryId":null,"Pinyin":"xiāng féng wáng zi jìn ，lù fā fú róng yán ","Tag":null,"Explanation":null,"English":null,"Sort":4,"Dynasty":"明"},{"Id":6463982,"Sentence":"授我紫霞篇，饫我绛雪丹。","Rank":0,"PoetryId":null,"Pinyin":"shòu wǒ zi xiá piān ，yù wǒ jiàng xuě dān ","Tag":null,"Explanation":null,"English":null,"Sort":5,"Dynasty":"明"},{"Id":6463983,"Sentence":"招邀入太清，陟降三神山。","Rank":0,"PoetryId":null,"Pinyin":"qiáo yāo rù tài qīng ，zhì jiàng sān shén shān ","Tag":null,"Explanation":null,"English":null,"Sort":6,"Dynasty":"明"},{"Id":6463984,"Sentence":"后天永长存，独立超人寰。","Rank":0,"PoetryId":null,"Pinyin":"hòu tiān yǒng cháng cún ，dú lì chāo rén huán ","Tag":null,"Explanation":null,"English":null,"Sort":7,"Dynasty":"明"},{"Id":6463985,"Sentence":"决择苦不勇，欲去更盘桓。","Rank":0,"PoetryId":null,"Pinyin":"jué zé kǔ bú yǒng ，yù qù gēng pán huán ","Tag":null,"Explanation":null,"English":null,"Sort":8,"Dynasty":"明"},{"Id":6463986,"Sentence":"尘土汩没人，万事成波澜。","Rank":0,"PoetryId":null,"Pinyin":"chén tǔ gǔ méi rén ，mò shì chéng bō lán ","Tag":null,"Explanation":null,"English":null,"Sort":9,"Dynasty":"明"},{"Id":6463987,"Sentence":"悔恨无由追，抚膺但长叹。","Rank":0,"PoetryId":null,"Pinyin":"hui hèn mó yóu zhuī ，fǔ yīng dàn cháng tàn ","Tag":null,"Explanation":null,"English":null,"Sort":10,"Dynasty":"明"}]}