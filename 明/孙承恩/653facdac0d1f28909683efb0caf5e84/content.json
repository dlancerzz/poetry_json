{"Id":683805,"Title":"再和玉溪四咏","Dynasty":"明","Author":"孙承恩","Context":"清切无尘地，陂陀小有山。聊兹契幽趣，顿似出人间。鹤憩心同静，云栖意自閒。张衡多藻句，流诵遍区寰。池上莲栽密，年华不负公。香分巴子宅，色夺梵王宫。滥滥蘸清泚，袅袅泛光风。昔游如可继，欢赏莫教空。虚庭藉屏障，绾束有蔷薇。纵少才当局，应怜色染衣。月明增旖旎，雨过正芬菲。孤松不成荫，物理固相违。春风发群卉，也复到兹花。石根斜引带，树杪乱藏蛇。深夜垂清露，遥香散彩霞。幸兹无剪伐，聊与度年华。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"653facdac0d1f28909683efb0caf5e84","Step":0,"Verses":[{"Id":6129587,"Sentence":"清切无尘地，陂陀小有山。","Rank":0,"PoetryId":null,"Pinyin":"qīng qiē mó chén 地，bēi tuó xiǎo yǒu shān ","Tag":null,"Explanation":null,"English":null,"Sort":0,"Dynasty":"明"},{"Id":6129588,"Sentence":"聊兹契幽趣，顿似出人间。","Rank":0,"PoetryId":null,"Pinyin":"liáo cǐ qì yōu qù ，dú shì chū rén jiān ","Tag":null,"Explanation":null,"English":null,"Sort":1,"Dynasty":"明"},{"Id":6129589,"Sentence":"鹤憩心同静，云栖意自閒。","Rank":0,"PoetryId":null,"Pinyin":"hè qì xīn tóng jìng ，yún qī yì zì jiān ","Tag":null,"Explanation":null,"English":null,"Sort":2,"Dynasty":"明"},{"Id":6129590,"Sentence":"张衡多藻句，流诵遍区寰。","Rank":0,"PoetryId":null,"Pinyin":"zhāng héng duō zǎo gōu ，lǐu sòng biàn ōu huán ","Tag":null,"Explanation":null,"English":null,"Sort":3,"Dynasty":"明"},{"Id":6129591,"Sentence":"池上莲栽密，年华不负公。","Rank":0,"PoetryId":null,"Pinyin":"chǐ shǎng lián zāi mì ，nián huā bú fù gōng ","Tag":null,"Explanation":null,"English":null,"Sort":4,"Dynasty":"明"},{"Id":6129592,"Sentence":"香分巴子宅，色夺梵王宫。","Rank":0,"PoetryId":null,"Pinyin":"xiāng fēn bā zi zhái ，sè duó fàn wáng gōng ","Tag":null,"Explanation":null,"English":null,"Sort":5,"Dynasty":"明"},{"Id":6129593,"Sentence":"滥滥蘸清泚，袅袅泛光风。","Rank":0,"PoetryId":null,"Pinyin":"làn làn zhàn qīng ci ，niǎo niǎo fán guāng fēng ","Tag":null,"Explanation":null,"English":null,"Sort":6,"Dynasty":"明"},{"Id":6129594,"Sentence":"昔游如可继，欢赏莫教空。","Rank":0,"PoetryId":null,"Pinyin":"xī yóu rú kě jì ，huān shǎng mò jiāo kōng ","Tag":null,"Explanation":null,"English":null,"Sort":7,"Dynasty":"明"},{"Id":6129595,"Sentence":"虚庭藉屏障，绾束有蔷薇。","Rank":0,"PoetryId":null,"Pinyin":"xū tǐng jǐ bīng zhàng ，wǎn shù yǒu qiáng wēi ","Tag":null,"Explanation":null,"English":null,"Sort":8,"Dynasty":"明"},{"Id":6129596,"Sentence":"纵少才当局，应怜色染衣。","Rank":0,"PoetryId":null,"Pinyin":"zòng shǎo cái dāng jú ，yīng lián sè rǎn yī ","Tag":null,"Explanation":null,"English":null,"Sort":9,"Dynasty":"明"},{"Id":6129597,"Sentence":"月明增旖旎，雨过正芬菲。","Rank":0,"PoetryId":null,"Pinyin":"yuè mǐng zēng yi ni ，yǔ guō zhēng fēn fēi ","Tag":null,"Explanation":null,"English":null,"Sort":10,"Dynasty":"明"},{"Id":6129598,"Sentence":"孤松不成荫，物理固相违。","Rank":0,"PoetryId":null,"Pinyin":"gū sōng bú chéng yīn ，wù li gù xiāng wéi ","Tag":null,"Explanation":null,"English":null,"Sort":11,"Dynasty":"明"},{"Id":6129599,"Sentence":"春风发群卉，也复到兹花。","Rank":0,"PoetryId":null,"Pinyin":"chūn fēng fā qún huì ，yě fù dào cǐ huā ","Tag":null,"Explanation":null,"English":null,"Sort":12,"Dynasty":"明"},{"Id":6129600,"Sentence":"石根斜引带，树杪乱藏蛇。","Rank":0,"PoetryId":null,"Pinyin":"dàn gēn xié yin dài ，shù miǎo luàn cáng shé ","Tag":null,"Explanation":null,"English":null,"Sort":13,"Dynasty":"明"},{"Id":6129601,"Sentence":"深夜垂清露，遥香散彩霞。","Rank":0,"PoetryId":null,"Pinyin":"shēn yè chuǐ qīng lòu ，yáo xiāng sǎn cǎi xiá ","Tag":null,"Explanation":null,"English":null,"Sort":14,"Dynasty":"明"},{"Id":6129602,"Sentence":"幸兹无剪伐，聊与度年华。","Rank":0,"PoetryId":null,"Pinyin":"xìng cǐ mó jiǎn fá ，liáo yú dù nián huā ","Tag":null,"Explanation":null,"English":null,"Sort":15,"Dynasty":"明"}]}