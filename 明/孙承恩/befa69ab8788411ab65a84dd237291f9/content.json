{"Id":560942,"Title":"喜雨奉郡伯喻惕庵","Dynasty":"明","Author":"孙承恩","Context":"两月苦无雨，郊原生白烟。君侯重民隐，轸念独勤惓。窃笑焚巫妄，惟师罪已贤。精禋极昭格，诚恳契幽玄。小暝惊俄尔，浓云忽沛然。卧龙起深壑，晴日暗居廛。淅沥初堪数，奔腾遂欲颠。银河横迥望，瀑布注高檐。江鸟飞应尽，林花湿更妍。黍禾青被陇，畎浍绿盈川。巳慰三农望，宁无一物偏。潜孚德政在，阖辟化工全。贱子三冬计，东原数亩田。有怀同野老，拭目待丰年。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"befa69ab8788411ab65a84dd237291f9","Step":0,"Verses":[{"Id":7096022,"Sentence":"两月苦无雨，郊原生白烟。","Rank":0,"PoetryId":null,"Pinyin":"liǎng yuè kǔ mó yǔ ，jiāo yuán shēng bái yān ","Tag":null,"Explanation":null,"English":null,"Sort":0,"Dynasty":"明"},{"Id":7096023,"Sentence":"君侯重民隐，轸念独勤惓。","Rank":0,"PoetryId":null,"Pinyin":"jūn hóu chóng mǐn yin ，zhěn niàn dú qǐn juàn ","Tag":null,"Explanation":null,"English":null,"Sort":1,"Dynasty":"明"},{"Id":7096024,"Sentence":"窃笑焚巫妄，惟师罪已贤。","Rank":0,"PoetryId":null,"Pinyin":"qiè xiào fén wū wàng ，wéi shī zuì yi xián ","Tag":null,"Explanation":null,"English":null,"Sort":2,"Dynasty":"明"},{"Id":7096025,"Sentence":"精禋极昭格，诚恳契幽玄。","Rank":0,"PoetryId":null,"Pinyin":"jīng yīn jǐ zhāo gē ，chéng kěn qì yōu xuán ","Tag":null,"Explanation":null,"English":null,"Sort":3,"Dynasty":"明"},{"Id":7096026,"Sentence":"小暝惊俄尔，浓云忽沛然。","Rank":0,"PoetryId":null,"Pinyin":"xiǎo mǐng jīng é ěr ，nóng yún hū pèi rán ","Tag":null,"Explanation":null,"English":null,"Sort":4,"Dynasty":"明"},{"Id":7096027,"Sentence":"卧龙起深壑，晴日暗居廛。","Rank":0,"PoetryId":null,"Pinyin":"wò lóng qi shēn hè ，qǐng rì àn jū chán ","Tag":null,"Explanation":null,"English":null,"Sort":5,"Dynasty":"明"},{"Id":7096028,"Sentence":"淅沥初堪数，奔腾遂欲颠。","Rank":0,"PoetryId":null,"Pinyin":"xī lì chū kān shǔ ，bēn tēng suǐ yù diān ","Tag":null,"Explanation":null,"English":null,"Sort":6,"Dynasty":"明"},{"Id":7096029,"Sentence":"银河横迥望，瀑布注高檐。","Rank":0,"PoetryId":null,"Pinyin":"yǐn hé héng jiǒng wàng ，bào bù zhù gāo yán ","Tag":null,"Explanation":null,"English":null,"Sort":7,"Dynasty":"明"},{"Id":7096030,"Sentence":"江鸟飞应尽，林花湿更妍。","Rank":0,"PoetryId":null,"Pinyin":"jiāng diǎo fēi yīng jin ，lǐn huā shī gēng yán ","Tag":null,"Explanation":null,"English":null,"Sort":8,"Dynasty":"明"},{"Id":7096031,"Sentence":"黍禾青被陇，畎浍绿盈川。","Rank":0,"PoetryId":null,"Pinyin":"shǔ hé qīng bèi lǒng ，quǎn huì lù yīng chuān ","Tag":null,"Explanation":null,"English":null,"Sort":9,"Dynasty":"明"},{"Id":7096032,"Sentence":"巳慰三农望，宁无一物偏。","Rank":0,"PoetryId":null,"Pinyin":"sì wèi sān nóng wàng ，nǐng mó yī wù piān ","Tag":null,"Explanation":null,"English":null,"Sort":10,"Dynasty":"明"},{"Id":7096033,"Sentence":"潜孚德政在，阖辟化工全。","Rank":0,"PoetryId":null,"Pinyin":"qián fú dé zhèng zài ，hé bì huā gōng quán ","Tag":null,"Explanation":null,"English":null,"Sort":11,"Dynasty":"明"},{"Id":7096034,"Sentence":"贱子三冬计，东原数亩田。","Rank":0,"PoetryId":null,"Pinyin":"jiàn zi sān dōng jì ，dōng yuán shǔ mǔ tián ","Tag":null,"Explanation":null,"English":null,"Sort":12,"Dynasty":"明"},{"Id":7096035,"Sentence":"有怀同野老，拭目待丰年。","Rank":0,"PoetryId":null,"Pinyin":"yǒu huái tóng yě lǎo ，shì mù dāi fēng nián ","Tag":null,"Explanation":null,"English":null,"Sort":13,"Dynasty":"明"}]}