{"Id":560558,"Title":"襄阳为自古要地抚遗迹吊往事有怀七人焉因各赋诗一首 其三 羊太傅","Dynasty":"明","Author":"孙承恩","Context":"太傅古遗爱，德义孚远迩。亶有儒者风，不作狙诈计。张皇师旅间，裘带自容与。敌国感其惠，何止挟纩士。圣贤有不为，不以天下利。不杀一不辜，不行一不义。推公心所存，或也其可企。公绩多汉沔，爱戴极翁稚。公卒邦人悲，走哭空里市。岘山日巉巉，汉水日瀰瀰。思公不可作，反袂拭清涕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"432e67e5b1953b5edb084272a9f485da","Step":0,"Verses":[{"Id":6671882,"Sentence":"太傅古遗爱，德义孚远迩。","Rank":0,"PoetryId":null,"Pinyin":"tài fù gǔ wèi ài ，dé yǐ fú yuǎn ěr ","Tag":null,"Explanation":null,"English":null,"Sort":0,"Dynasty":"明"},{"Id":6671883,"Sentence":"亶有儒者风，不作狙诈计。","Rank":0,"PoetryId":null,"Pinyin":"dǎn yǒu rú zhě fēng ，bú zuō jū zhà jì ","Tag":null,"Explanation":null,"English":null,"Sort":1,"Dynasty":"明"},{"Id":6671884,"Sentence":"张皇师旅间，裘带自容与。","Rank":0,"PoetryId":null,"Pinyin":"zhāng huáng shī lǚ jiān ，qǐu dài zì róng yú ","Tag":null,"Explanation":null,"English":null,"Sort":2,"Dynasty":"明"},{"Id":6671885,"Sentence":"敌国感其惠，何止挟纩士。","Rank":0,"PoetryId":null,"Pinyin":"dǐ guó gǎn jī huì ，hé zhi jiā kuàng shì ","Tag":null,"Explanation":null,"English":null,"Sort":3,"Dynasty":"明"},{"Id":6671886,"Sentence":"圣贤有不为，不以天下利。","Rank":0,"PoetryId":null,"Pinyin":"shèng xián yǒu bú wéi ，bú yi tiān xià lì ","Tag":null,"Explanation":null,"English":null,"Sort":4,"Dynasty":"明"},{"Id":6671887,"Sentence":"不杀一不辜，不行一不义。","Rank":0,"PoetryId":null,"Pinyin":"bú shā yī bú gū ，bú háng yī bú yǐ ","Tag":null,"Explanation":null,"English":null,"Sort":5,"Dynasty":"明"},{"Id":6671888,"Sentence":"推公心所存，或也其可企。","Rank":0,"PoetryId":null,"Pinyin":"tuī gōng xīn suǒ cún ，huò yě jī kě qi ","Tag":null,"Explanation":null,"English":null,"Sort":6,"Dynasty":"明"},{"Id":6671889,"Sentence":"公绩多汉沔，爱戴极翁稚。","Rank":0,"PoetryId":null,"Pinyin":"gōng jì duō hàn miǎn ，ài dài jǐ wēng zhì ","Tag":null,"Explanation":null,"English":null,"Sort":7,"Dynasty":"明"},{"Id":6671890,"Sentence":"公卒邦人悲，走哭空里市。","Rank":0,"PoetryId":null,"Pinyin":"gōng cù bāng rén bēi ，zǒu kū kōng li shì ","Tag":null,"Explanation":null,"English":null,"Sort":8,"Dynasty":"明"},{"Id":6671891,"Sentence":"岘山日巉巉，汉水日瀰瀰。","Rank":0,"PoetryId":null,"Pinyin":"xiàn shān rì chán chán ，hàn shui rì mǐ mǐ ","Tag":null,"Explanation":null,"English":null,"Sort":9,"Dynasty":"明"},{"Id":6671892,"Sentence":"思公不可作，反袂拭清涕。","Rank":0,"PoetryId":null,"Pinyin":"sāi gōng bú kě zuō ，fǎn mèi shì qīng tì ","Tag":null,"Explanation":null,"English":null,"Sort":10,"Dynasty":"明"}]}