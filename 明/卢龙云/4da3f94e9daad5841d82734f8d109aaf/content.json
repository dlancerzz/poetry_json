{"Id":682577,"Title":"送贾中丞抚甘肃四首","Dynasty":"明","Author":"卢龙云","Context":"饮马居延志复东，谁还五利策和戎。军声稍似平淮后，雪里人人识晋公。风高太白剑横霜，一曲凉州道路长。不羡虎头堪万里，直教旃酪颂天王。笳鼓城头月五更，边陲何日罢论兵。已闻胆落西羌戍，应是人传小范名。羽骑如林节制同，昆崙片石好铭功。远人亦自知文德，天马还令入汉宫。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4da3f94e9daad5841d82734f8d109aaf","Step":0,"Verses":[{"Id":6120496,"Sentence":"饮马居延志复东，谁还五利策和戎。","Rank":0,"PoetryId":null,"Pinyin":"yin mǎ jū yán zhì fù dōng ，shéi hái wǔ lì cè hé róng ","Tag":null,"Explanation":null,"English":null,"Sort":0,"Dynasty":"明"},{"Id":6120497,"Sentence":"军声稍似平淮后，雪里人人识晋公。","Rank":0,"PoetryId":null,"Pinyin":"jūn shēng shāo shì pǐng huái hòu ，xuě li rén rén shǐ jìn gōng ","Tag":null,"Explanation":null,"English":null,"Sort":1,"Dynasty":"明"},{"Id":6120498,"Sentence":"风高太白剑横霜，一曲凉州道路长。","Rank":0,"PoetryId":null,"Pinyin":"fēng gāo tài bái jiàn héng shuāng ，yī qū liáng zhōu dāo lù cháng ","Tag":null,"Explanation":null,"English":null,"Sort":2,"Dynasty":"明"},{"Id":6120499,"Sentence":"不羡虎头堪万里，直教旃酪颂天王。","Rank":0,"PoetryId":null,"Pinyin":"bú xiàn hū tóu kān mò li ，zhǐ jiāo zhān lào sòng tiān wáng ","Tag":null,"Explanation":null,"English":null,"Sort":3,"Dynasty":"明"},{"Id":6120500,"Sentence":"笳鼓城头月五更，边陲何日罢论兵。","Rank":0,"PoetryId":null,"Pinyin":"jiā gǔ chéng tóu yuè wǔ gēng ，biān chuǐ hé rì bā lún bīng ","Tag":null,"Explanation":null,"English":null,"Sort":4,"Dynasty":"明"},{"Id":6120501,"Sentence":"已闻胆落西羌戍，应是人传小范名。","Rank":0,"PoetryId":null,"Pinyin":"yi wén dǎn là xī qiāng shù ，yīng shì rén chuán xiǎo fàn mǐng ","Tag":null,"Explanation":null,"English":null,"Sort":5,"Dynasty":"明"},{"Id":6120502,"Sentence":"羽骑如林节制同，昆崙片石好铭功。","Rank":0,"PoetryId":null,"Pinyin":"yǔ jì rú lǐn jiē zhì tóng ，kūn lún piān dàn hǎo mǐng gōng ","Tag":null,"Explanation":null,"English":null,"Sort":6,"Dynasty":"明"},{"Id":6120503,"Sentence":"远人亦自知文德，天马还令入汉宫。","Rank":0,"PoetryId":null,"Pinyin":"yuǎn rén yì zì zhī wén dé ，tiān mǎ hái ling rù hàn gōng ","Tag":null,"Explanation":null,"English":null,"Sort":7,"Dynasty":"明"}]}