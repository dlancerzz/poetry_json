{"Id":682534,"Title":"余比部林廷评将应召入京赋别二首","Dynasty":"明","Author":"卢龙云","Context":"相携杯酒送临岐，共喜君王结士时。公望久推青琐闼，赋才新起白云司。向来吏绩徵三异，此去臣谟集众思。圣德岂须论庆历，拔茅堪上进贤诗。何来棘署暂相随，辄为徵书念远离。旧雨转成今雨叹，法星聊旁客星移。辟门近事光虞典，簪笔明廷复汉仪。秋好有奇知共吐，八行须及雁南时。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ce2734bd14be2146814827e959ad842f","Step":0,"Verses":[{"Id":6120324,"Sentence":"相携杯酒送临岐，共喜君王结士时。","Rank":0,"PoetryId":null,"Pinyin":"xiāng xié bēi jiu sòng lǐn qǐ ，gōng xi jūn wáng jiē shì shǐ ","Tag":null,"Explanation":null,"English":null,"Sort":0,"Dynasty":"明"},{"Id":6120325,"Sentence":"公望久推青琐闼，赋才新起白云司。","Rank":0,"PoetryId":null,"Pinyin":"gōng wàng jiu tuī qīng suǒ tà ，fù cái xīn qi bái yún sī ","Tag":null,"Explanation":null,"English":null,"Sort":1,"Dynasty":"明"},{"Id":6120326,"Sentence":"向来吏绩徵三异，此去臣谟集众思。","Rank":0,"PoetryId":null,"Pinyin":"xiàng lái lì jì zhēng sān yì ，ci qù chén mó jǐ zhòng sāi ","Tag":null,"Explanation":null,"English":null,"Sort":2,"Dynasty":"明"},{"Id":6120327,"Sentence":"圣德岂须论庆历，拔茅堪上进贤诗。","Rank":0,"PoetryId":null,"Pinyin":"shèng dé qi xū lún qìng lì ，bá máo kān shǎng jìn xián shī ","Tag":null,"Explanation":null,"English":null,"Sort":3,"Dynasty":"明"},{"Id":6120328,"Sentence":"何来棘署暂相随，辄为徵书念远离。","Rank":0,"PoetryId":null,"Pinyin":"hé lái jǐ shǔ zàn xiāng suǐ ，zhé wéi zhēng shū niàn yuǎn lǐ ","Tag":null,"Explanation":null,"English":null,"Sort":4,"Dynasty":"明"},{"Id":6120329,"Sentence":"旧雨转成今雨叹，法星聊旁客星移。","Rank":0,"PoetryId":null,"Pinyin":"jìu yǔ zhuǎi chéng jīn yǔ tàn ，fǎ xīng liáo páng kè xīng yǐ ","Tag":null,"Explanation":null,"English":null,"Sort":5,"Dynasty":"明"},{"Id":6120330,"Sentence":"辟门近事光虞典，簪笔明廷复汉仪。","Rank":0,"PoetryId":null,"Pinyin":"bì mén jìn shì guāng yú diǎn ，zān bi mǐng tǐng fù hàn yǐ ","Tag":null,"Explanation":null,"English":null,"Sort":6,"Dynasty":"明"},{"Id":6120331,"Sentence":"秋好有奇知共吐，八行须及雁南时。","Rank":0,"PoetryId":null,"Pinyin":"qīu hǎo yǒu jī zhī gōng tǔ ，bā háng xū jǐ yàn nā shǐ ","Tag":null,"Explanation":null,"English":null,"Sort":7,"Dynasty":"明"}]}