{"Id":478474,"Title":"渔阳老妇歌","Dynasty":"明","Author":"周忱","Context":"渔阳老妇白发多，去年归自斡难河。自言本是田家女，少小姿容众推许。父母求婚来大都，朱门许嫁不须臾。良人系出蒙古部，阿翁仕元作枢副。当时误信媒妁言，论财竟作偏房妇。含羞俯首半载余，天上兵来北击胡。百口仓皇夜出塞，散入匈奴部落居。偷生强欲随风土，旋绾盘头学胡语。区脱沙中逐井泉，琵琶马上调歌舞。岂无肉食充黄粱，亦有酥酪为酒浆。族类不同天性异，触物时时怀故乡。况当夫死子尚幼，风沙易得红颜丑。归心一片竟谁知，绝漠穷荒零落久。前年天子亲北征，单于纳款烟尘清。往来信使无虚月，老身遂得离边庭。提携二子到乡邑，村墟改变无亲戚。吞悲暗忆别家时，别时十七今七十。角尖高帽窄衣裳，半臂珠络红缨长。儿童乍见皆掩笑，元季都人同此妆。今日官家有恩例，给与牛羊赐田地。太平衣食足耕桑，且保白骨埋渔阳。独惜生来命何薄，虚掷春光向沙漠。寄语邻家窈窕娘，早嫁无如故乡乐。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"695edf6889c6d811afc3cfac04806f5c","Step":0,"Verses":[{"Id":6363821,"Sentence":"渔阳老妇白发多，去年归自斡难河。","Rank":0,"PoetryId":null,"Pinyin":"yú yáng lǎo fù bái fā duō ，qù nián guī zì wò nán hé ","Tag":null,"Explanation":null,"English":null,"Sort":0,"Dynasty":"明"},{"Id":6363822,"Sentence":"自言本是田家女，少小姿容众推许。","Rank":0,"PoetryId":null,"Pinyin":"zì yán běn shì tián gū nǚ ，shǎo xiǎo zī róng zhòng tuī hǔ ","Tag":null,"Explanation":null,"English":null,"Sort":1,"Dynasty":"明"},{"Id":6363823,"Sentence":"父母求婚来大都，朱门许嫁不须臾。","Rank":0,"PoetryId":null,"Pinyin":"fǔ mǔ qǐu hūn lái dà dōu ，zhū mén hǔ jià bú xū yú ","Tag":null,"Explanation":null,"English":null,"Sort":2,"Dynasty":"明"},{"Id":6363824,"Sentence":"良人系出蒙古部，阿翁仕元作枢副。","Rank":0,"PoetryId":null,"Pinyin":"liáng rén jì chū mēng gǔ bù ，ā wēng shì yuán zuō shū fù ","Tag":null,"Explanation":null,"English":null,"Sort":3,"Dynasty":"明"},{"Id":6363825,"Sentence":"当时误信媒妁言，论财竟作偏房妇。","Rank":0,"PoetryId":null,"Pinyin":"dāng shǐ wù xìn méi shuò yán ，lún cái jìng zuō piān fáng fù ","Tag":null,"Explanation":null,"English":null,"Sort":4,"Dynasty":"明"},{"Id":6363826,"Sentence":"含羞俯首半载余，天上兵来北击胡。","Rank":0,"PoetryId":null,"Pinyin":"hán xīu fǔ shǒu bàn zǎi yú ，tiān shǎng bīng lái běi jī hú ","Tag":null,"Explanation":null,"English":null,"Sort":5,"Dynasty":"明"},{"Id":6363827,"Sentence":"百口仓皇夜出塞，散入匈奴部落居。","Rank":0,"PoetryId":null,"Pinyin":"bǎi kǒu cāng huáng yè chū sāi ，sǎn rù xiōng nú bù là jū ","Tag":null,"Explanation":null,"English":null,"Sort":6,"Dynasty":"明"},{"Id":6363828,"Sentence":"偷生强欲随风土，旋绾盘头学胡语。","Rank":0,"PoetryId":null,"Pinyin":"tōu shēng jiàng yù suǐ fēng tǔ ，xuán wǎn pán tóu xué hú yǔ ","Tag":null,"Explanation":null,"English":null,"Sort":7,"Dynasty":"明"},{"Id":6363829,"Sentence":"区脱沙中逐井泉，琵琶马上调歌舞。","Rank":0,"PoetryId":null,"Pinyin":"ōu tuō shā zhōng zhú jing quán ，pǐ pá mǎ shǎng diào gē wǔ ","Tag":null,"Explanation":null,"English":null,"Sort":8,"Dynasty":"明"},{"Id":6363830,"Sentence":"岂无肉食充黄粱，亦有酥酪为酒浆。","Rank":0,"PoetryId":null,"Pinyin":"qi mó ròu shǐ chōng huáng liáng ，yì yǒu sū lào wéi jiu jiāng ","Tag":null,"Explanation":null,"English":null,"Sort":9,"Dynasty":"明"},{"Id":6363831,"Sentence":"族类不同天性异，触物时时怀故乡。","Rank":0,"PoetryId":null,"Pinyin":"zú lèi bú tóng tiān xìng yì ，chù wù shǐ shǐ huái gù xiāng ","Tag":null,"Explanation":null,"English":null,"Sort":10,"Dynasty":"明"},{"Id":6363832,"Sentence":"况当夫死子尚幼，风沙易得红颜丑。","Rank":0,"PoetryId":null,"Pinyin":"kuàng dāng fū si zi shàng yòu ，fēng shā yì dé gōng yán chǒu ","Tag":null,"Explanation":null,"English":null,"Sort":11,"Dynasty":"明"},{"Id":6363833,"Sentence":"归心一片竟谁知，绝漠穷荒零落久。","Rank":0,"PoetryId":null,"Pinyin":"guī xīn yī piān jìng shéi zhī ，jué mò qióng huāng lǐng là jiu ","Tag":null,"Explanation":null,"English":null,"Sort":12,"Dynasty":"明"},{"Id":6363834,"Sentence":"前年天子亲北征，单于纳款烟尘清。","Rank":0,"PoetryId":null,"Pinyin":"qián nián tiān zi qīn běi zhēng ，chán yú nà kuǎn yān chén qīng ","Tag":null,"Explanation":null,"English":null,"Sort":13,"Dynasty":"明"},{"Id":6363835,"Sentence":"往来信使无虚月，老身遂得离边庭。","Rank":0,"PoetryId":null,"Pinyin":"wǎng lái xìn shi mó xū yuè ，lǎo shēn suǐ dé lǐ biān tǐng ","Tag":null,"Explanation":null,"English":null,"Sort":14,"Dynasty":"明"},{"Id":6363836,"Sentence":"提携二子到乡邑，村墟改变无亲戚。","Rank":0,"PoetryId":null,"Pinyin":"dī xié èr zi dào xiāng yì ，cūn xū gǎi biàn mó qīn qī ","Tag":null,"Explanation":null,"English":null,"Sort":15,"Dynasty":"明"},{"Id":6363837,"Sentence":"吞悲暗忆别家时，别时十七今七十。","Rank":0,"PoetryId":null,"Pinyin":"tūn bēi àn yì bié gū shǐ ，bié shǐ shǐ qī jīn qī shǐ ","Tag":null,"Explanation":null,"English":null,"Sort":16,"Dynasty":"明"},{"Id":6363838,"Sentence":"角尖高帽窄衣裳，半臂珠络红缨长。","Rank":0,"PoetryId":null,"Pinyin":"jiǎo jiān gāo mào zhǎi yī cháng ，bàn 臂zhū lào gōng yīng cháng ","Tag":null,"Explanation":null,"English":null,"Sort":17,"Dynasty":"明"},{"Id":6363839,"Sentence":"儿童乍见皆掩笑，元季都人同此妆。","Rank":0,"PoetryId":null,"Pinyin":"ér tóng zhà jiàn jiē yǎn xiào ，yuán jì dōu rén tóng ci zhuāng ","Tag":null,"Explanation":null,"English":null,"Sort":18,"Dynasty":"明"},{"Id":6363840,"Sentence":"今日官家有恩例，给与牛羊赐田地。","Rank":0,"PoetryId":null,"Pinyin":"jīn rì guān gū yǒu ēn lì ，gěi yú nǐu yáng cì tián 地","Tag":null,"Explanation":null,"English":null,"Sort":19,"Dynasty":"明"},{"Id":6363841,"Sentence":"太平衣食足耕桑，且保白骨埋渔阳。","Rank":0,"PoetryId":null,"Pinyin":"tài pǐng yī shǐ zú gēng sāng ，jū bǎo bái gū mái yú yáng ","Tag":null,"Explanation":null,"English":null,"Sort":20,"Dynasty":"明"},{"Id":6363842,"Sentence":"独惜生来命何薄，虚掷春光向沙漠。","Rank":0,"PoetryId":null,"Pinyin":"dú xī shēng lái mìng hé báo ，xū zhì chūn guāng xiàng shā mò ","Tag":null,"Explanation":null,"English":null,"Sort":21,"Dynasty":"明"},{"Id":6363843,"Sentence":"寄语邻家窈窕娘，早嫁无如故乡乐。","Rank":0,"PoetryId":null,"Pinyin":"jì yǔ lǐn gū yǎo tiǎo niáng ，zǎo jià mó rú gù xiāng lè ","Tag":null,"Explanation":null,"English":null,"Sort":22,"Dynasty":"明"}]}