{"Id":539104,"Title":"寄怀大司寇谢太东少冢宰林对山少司空汪远峰少司徒毕松坡少司寇王柱峰中丞张浒东诸公","Dynasty":"明","Author":"谢榛","Context":"遥望金陵几大臣，圣朝先后各经纶。江南地得依龙虎，海内天教网凤麟。云白石头朝寄意，月明扬子夜驰神。老狂自信怀冲澹，驿使相逢问隐沦。树色三山吴苑路，雨声万里汉家春。群公北向嗟疏懒，肯学文园卖赋人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4c722cd4687581f7fd45eace4f03458c","Step":0,"Verses":[{"Id":7003714,"Sentence":"遥望金陵几大臣，圣朝先后各经纶。","Rank":0,"PoetryId":null,"Pinyin":"yáo wàng jīn lǐng jī dà chén ，shèng cháo xiān hòu gě jīng guān ","Tag":null,"Explanation":null,"English":null,"Sort":0,"Dynasty":"明"},{"Id":7003715,"Sentence":"江南地得依龙虎，海内天教网凤麟。","Rank":0,"PoetryId":null,"Pinyin":"jiāng nā 地dé yī lóng hū ，hǎi nèi tiān jiāo wǎng fèng lǐn ","Tag":null,"Explanation":null,"English":null,"Sort":1,"Dynasty":"明"},{"Id":7003716,"Sentence":"云白石头朝寄意，月明扬子夜驰神。","Rank":0,"PoetryId":null,"Pinyin":"yún bái dàn tóu cháo jì yì ，yuè mǐng yáng zi yè chǐ shén ","Tag":null,"Explanation":null,"English":null,"Sort":2,"Dynasty":"明"},{"Id":7003717,"Sentence":"老狂自信怀冲澹，驿使相逢问隐沦。","Rank":0,"PoetryId":null,"Pinyin":"lǎo kuáng zì xìn huái chōng dàn ，yì shi xiāng féng wèn yin lún ","Tag":null,"Explanation":null,"English":null,"Sort":3,"Dynasty":"明"},{"Id":7003718,"Sentence":"树色三山吴苑路，雨声万里汉家春。","Rank":0,"PoetryId":null,"Pinyin":"shù sè sān shān wú yuàn lù ，yǔ shēng mò li hàn gū chūn ","Tag":null,"Explanation":null,"English":null,"Sort":4,"Dynasty":"明"},{"Id":7003719,"Sentence":"群公北向嗟疏懒，肯学文园卖赋人。","Rank":0,"PoetryId":null,"Pinyin":"qún gōng běi xiàng jiē shū lǎn ，kěn xué wén yuán mài fù rén ","Tag":null,"Explanation":null,"English":null,"Sort":5,"Dynasty":"明"}]}