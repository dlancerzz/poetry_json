{"Id":538351,"Title":"读周谏议用馨诗集漫赋长歌行","Dynasty":"明","Author":"谢榛","Context":"安陆城西，渔船夹岸灯明灭，晚集枫林，郢人巴人半优劣。解佩亭前水尚流，仙蛾不见风景别。欲访还丹妙术学延年，入悟何当问老禅。宛如箭射昆崙直透出，声落星宿海波荡九天。搥碎须弥为平地，下开混沌别创万国分山川。寓言谁超庄列上，古来多少大宗匠。太远莫令失归宿，至玄更得高气象。气象非凡人所瞻，淡然细味水晶盐。梅梢夜挂西楼月，沆瀣常餐不下帘。隔帘冰雪清神思，阳春自歌写胸次。深宵忽散珠玉光，为收诗草开箧笥。楚客调同和者多，旋沽帝城腊酒宁辞醉。紫微下与琐闼邻，圣代应知不负人。人间风雨隔朝列，海中日月容波臣。汉江东逝自不尽，蛟龙作伴待时振。倒翻铁网拔出珊瑚根，丛根赤色长含润。了此上乘何处谈，华岳峰头共坐烟岚千万仞。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2ba0912e35b971c4bc6e26ea013f9af4","Step":0,"Verses":[{"Id":7000653,"Sentence":"安陆城西，渔船夹岸灯明灭，晚集枫林，郢人巴人半优劣。","Rank":0,"PoetryId":null,"Pinyin":"ān lìu chéng xī ，yú chuán gā àn dēng mǐng miè ，wǎn jǐ fēng lǐn ，ying rén bā rén bàn yōu liè ","Tag":null,"Explanation":null,"English":null,"Sort":0,"Dynasty":"明"},{"Id":7000654,"Sentence":"解佩亭前水尚流，仙蛾不见风景别。","Rank":0,"PoetryId":null,"Pinyin":"jiě pèi tǐng qián shui shàng lǐu ，xiān é bú jiàn fēng jing bié ","Tag":null,"Explanation":null,"English":null,"Sort":1,"Dynasty":"明"},{"Id":7000655,"Sentence":"欲访还丹妙术学延年，入悟何当问老禅。","Rank":0,"PoetryId":null,"Pinyin":"yù fǎng hái dān miào shù xué yán nián ，rù wù hé dāng wèn lǎo chán ","Tag":null,"Explanation":null,"English":null,"Sort":2,"Dynasty":"明"},{"Id":7000656,"Sentence":"宛如箭射昆崙直透出，声落星宿海波荡九天。","Rank":0,"PoetryId":null,"Pinyin":"wǎn rú jiàn shè kūn lún zhǐ tòu chū ，shēng là xīng sù hǎi bō dàng jiu tiān ","Tag":null,"Explanation":null,"English":null,"Sort":3,"Dynasty":"明"},{"Id":7000657,"Sentence":"搥碎须弥为平地，下开混沌别创万国分山川。","Rank":0,"PoetryId":null,"Pinyin":"chuǐ suì xū mǐ wéi pǐng 地，xià kāi hún dùn bié chuāng mò guó fēn shān chuān ","Tag":null,"Explanation":null,"English":null,"Sort":4,"Dynasty":"明"},{"Id":7000658,"Sentence":"寓言谁超庄列上，古来多少大宗匠。","Rank":0,"PoetryId":null,"Pinyin":"yù yán shéi chāo zhuāng liè shǎng ，gǔ lái duō shǎo dà zōng jiàng ","Tag":null,"Explanation":null,"English":null,"Sort":5,"Dynasty":"明"},{"Id":7000659,"Sentence":"太远莫令失归宿，至玄更得高气象。","Rank":0,"PoetryId":null,"Pinyin":"tài yuǎn mò ling shī guī sù ，zhì xuán gēng dé gāo qì xiàng ","Tag":null,"Explanation":null,"English":null,"Sort":6,"Dynasty":"明"},{"Id":7000660,"Sentence":"气象非凡人所瞻，淡然细味水晶盐。","Rank":0,"PoetryId":null,"Pinyin":"qì xiàng fēi fán rén suǒ zhān ，dàn rán xì wèi shui jīng yán ","Tag":null,"Explanation":null,"English":null,"Sort":7,"Dynasty":"明"},{"Id":7000661,"Sentence":"梅梢夜挂西楼月，沆瀣常餐不下帘。","Rank":0,"PoetryId":null,"Pinyin":"méi sào yè guà xī lóu yuè ，hàng xiè cháng cān bú xià lián ","Tag":null,"Explanation":null,"English":null,"Sort":8,"Dynasty":"明"},{"Id":7000662,"Sentence":"隔帘冰雪清神思，阳春自歌写胸次。","Rank":0,"PoetryId":null,"Pinyin":"gé lián bīng xuě qīng shén sāi ，yáng chūn zì gē xiě xiōng cì ","Tag":null,"Explanation":null,"English":null,"Sort":9,"Dynasty":"明"},{"Id":7000663,"Sentence":"深宵忽散珠玉光，为收诗草开箧笥。","Rank":0,"PoetryId":null,"Pinyin":"shēn xiāo hū sǎn zhū yù guāng ，wéi shōu shī cǎo kāi qiè sì ","Tag":null,"Explanation":null,"English":null,"Sort":10,"Dynasty":"明"},{"Id":7000664,"Sentence":"楚客调同和者多，旋沽帝城腊酒宁辞醉。","Rank":0,"PoetryId":null,"Pinyin":"chǔ kè diào tóng hé zhě duō ，xuán gū dì chéng là jiu nǐng cǐ zuì ","Tag":null,"Explanation":null,"English":null,"Sort":11,"Dynasty":"明"},{"Id":7000665,"Sentence":"紫微下与琐闼邻，圣代应知不负人。","Rank":0,"PoetryId":null,"Pinyin":"zi wēi xià yú suǒ tà lǐn ，shèng dài yīng zhī bú fù rén ","Tag":null,"Explanation":null,"English":null,"Sort":12,"Dynasty":"明"},{"Id":7000666,"Sentence":"人间风雨隔朝列，海中日月容波臣。","Rank":0,"PoetryId":null,"Pinyin":"rén jiān fēng yǔ gé cháo liè ，hǎi zhōng rì yuè róng bō chén ","Tag":null,"Explanation":null,"English":null,"Sort":13,"Dynasty":"明"},{"Id":7000667,"Sentence":"汉江东逝自不尽，蛟龙作伴待时振。","Rank":0,"PoetryId":null,"Pinyin":"hàn jiāng dōng shì zì bú jin ，jiāo lóng zuō bàn dāi shǐ zhèn ","Tag":null,"Explanation":null,"English":null,"Sort":14,"Dynasty":"明"},{"Id":7000668,"Sentence":"倒翻铁网拔出珊瑚根，丛根赤色长含润。","Rank":0,"PoetryId":null,"Pinyin":"dǎo fān tiě wǎng bá chū shān hú gēn ，cóng gēn chì sè cháng hán rùn ","Tag":null,"Explanation":null,"English":null,"Sort":15,"Dynasty":"明"},{"Id":7000669,"Sentence":"了此上乘何处谈，华岳峰头共坐烟岚千万仞。","Rank":0,"PoetryId":null,"Pinyin":"了ci shǎng chéng hé chǔ tán ，huā yuè fēng tóu gōng zuò yān lán qiān mò rèn ","Tag":null,"Explanation":null,"English":null,"Sort":16,"Dynasty":"明"}]}