{"Id":685299,"Title":"同诸馆丈赋讯倪武双年兄病二首","Dynasty":"明","Author":"何吾驺","Context":"维摩丈室借袈裟，棋子閒敲日半斜。玉女不须来捣药，仙人亲为教餐霞。每悬共步松间月，相待同烹雪片茶。买酒十千君卧病，梅花落尽又桃花。萧瑟胸生八月涛，画船箫鼓想挥毫。稳床吴楚江声入，扑被昆崙黛色高。客卧未应骄曼倩，官穷原不叹离骚。朝来起色看春陌，草色如烟欲上袍。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b2e97a4a5f80531ef147f5b8287340a7","Step":0,"Verses":[{"Id":6150682,"Sentence":"维摩丈室借袈裟，棋子閒敲日半斜。","Rank":0,"PoetryId":null,"Pinyin":"wéi mā zhàng shì jiè jiā shā ，qǐ zi jiān qiāo rì bàn xié ","Tag":null,"Explanation":null,"English":null,"Sort":0,"Dynasty":"明"},{"Id":6150683,"Sentence":"玉女不须来捣药，仙人亲为教餐霞。","Rank":0,"PoetryId":null,"Pinyin":"yù nǚ bú xū lái dǎo yào ，xiān rén qīn wéi jiāo cān xiá ","Tag":null,"Explanation":null,"English":null,"Sort":1,"Dynasty":"明"},{"Id":6150684,"Sentence":"每悬共步松间月，相待同烹雪片茶。","Rank":0,"PoetryId":null,"Pinyin":"měi xuán gōng bù sōng jiān yuè ，xiāng dāi tóng pēng xuě piān chá ","Tag":null,"Explanation":null,"English":null,"Sort":2,"Dynasty":"明"},{"Id":6150685,"Sentence":"买酒十千君卧病，梅花落尽又桃花。","Rank":0,"PoetryId":null,"Pinyin":"mǎi jiu shǐ qiān jūn wò bìng ，méi huā là jin yòu táo huā ","Tag":null,"Explanation":null,"English":null,"Sort":3,"Dynasty":"明"},{"Id":6150686,"Sentence":"萧瑟胸生八月涛，画船箫鼓想挥毫。","Rank":0,"PoetryId":null,"Pinyin":"xiāo sè xiōng shēng bā yuè tāo ，huà chuán xiāo gǔ xiǎng huī háo ","Tag":null,"Explanation":null,"English":null,"Sort":4,"Dynasty":"明"},{"Id":6150687,"Sentence":"稳床吴楚江声入，扑被昆崙黛色高。","Rank":0,"PoetryId":null,"Pinyin":"wěn chuáng wú chǔ jiāng shēng rù ，pū bèi kūn lún dài sè gāo ","Tag":null,"Explanation":null,"English":null,"Sort":5,"Dynasty":"明"},{"Id":6150688,"Sentence":"客卧未应骄曼倩，官穷原不叹离骚。","Rank":0,"PoetryId":null,"Pinyin":"kè wò wèi yīng jiāo màn qiàn ，guān qióng yuán bú tàn lǐ sāo ","Tag":null,"Explanation":null,"English":null,"Sort":6,"Dynasty":"明"},{"Id":6150689,"Sentence":"朝来起色看春陌，草色如烟欲上袍。","Rank":0,"PoetryId":null,"Pinyin":"cháo lái qi sè kān chūn mò ，cǎo sè rú yān yù shǎng páo ","Tag":null,"Explanation":null,"English":null,"Sort":7,"Dynasty":"明"}]}