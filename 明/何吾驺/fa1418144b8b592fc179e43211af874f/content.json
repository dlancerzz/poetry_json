{"Id":685352,"Title":"午日珠江杂咏四首","Dynasty":"明","Author":"何吾驺","Context":"箫鼓阗阗洗画阑，煮泉犹拟凿冰餐。炎方谁谓无多雪，一夜江城铁笛寒。疏竹萧蒿一径深，离骚半卷口长吟。乘舟海外多风雨，可有罗江何处寻。倒捲江涛带雨飞，万人精气一人归。龙舟争得行吟者，仿佛云幡又羽旂。今人令节昔人悲，寒食几时又五丝。自是时情重怀古，眼前曾否问鸱夷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"fa1418144b8b592fc179e43211af874f","Step":0,"Verses":[{"Id":6151146,"Sentence":"箫鼓阗阗洗画阑，煮泉犹拟凿冰餐。","Rank":0,"PoetryId":null,"Pinyin":"xiāo gǔ tián tián xi huà lán ，zhǔ quán yóu ni záo bīng cān ","Tag":null,"Explanation":null,"English":null,"Sort":0,"Dynasty":"明"},{"Id":6151147,"Sentence":"炎方谁谓无多雪，一夜江城铁笛寒。","Rank":0,"PoetryId":null,"Pinyin":"yán fāng shéi wèi mó duō xuě ，yī yè jiāng chéng tiě dǐ hán ","Tag":null,"Explanation":null,"English":null,"Sort":1,"Dynasty":"明"},{"Id":6151148,"Sentence":"疏竹萧蒿一径深，离骚半卷口长吟。","Rank":0,"PoetryId":null,"Pinyin":"shū zhú xiāo hāo yī jìng shēn ，lǐ sāo bàn juǎn kǒu cháng yǐn ","Tag":null,"Explanation":null,"English":null,"Sort":2,"Dynasty":"明"},{"Id":6151149,"Sentence":"乘舟海外多风雨，可有罗江何处寻。","Rank":0,"PoetryId":null,"Pinyin":"chéng zhōu hǎi wài duō fēng yǔ ，kě yǒu luó jiāng hé chǔ xún ","Tag":null,"Explanation":null,"English":null,"Sort":3,"Dynasty":"明"},{"Id":6151150,"Sentence":"倒捲江涛带雨飞，万人精气一人归。","Rank":0,"PoetryId":null,"Pinyin":"dǎo juǎn jiāng tāo dài yǔ fēi ，mò rén jīng qì yī rén guī ","Tag":null,"Explanation":null,"English":null,"Sort":4,"Dynasty":"明"},{"Id":6151151,"Sentence":"龙舟争得行吟者，仿佛云幡又羽旂。","Rank":0,"PoetryId":null,"Pinyin":"lóng zhōu zhēng dé háng yǐn zhě ，fǎng fó yún fān yòu yǔ qǐ ","Tag":null,"Explanation":null,"English":null,"Sort":5,"Dynasty":"明"},{"Id":6151152,"Sentence":"今人令节昔人悲，寒食几时又五丝。","Rank":0,"PoetryId":null,"Pinyin":"jīn rén ling jiē xī rén bēi ，hán shǐ jī shǐ yòu wǔ sī ","Tag":null,"Explanation":null,"English":null,"Sort":6,"Dynasty":"明"},{"Id":6151153,"Sentence":"自是时情重怀古，眼前曾否问鸱夷。","Rank":0,"PoetryId":null,"Pinyin":"zì shì shǐ qǐng chóng huái gǔ ，yǎn qián céng fǒu wèn chī yǐ ","Tag":null,"Explanation":null,"English":null,"Sort":7,"Dynasty":"明"}]}