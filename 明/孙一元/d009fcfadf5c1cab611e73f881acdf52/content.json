{"Id":683651,"Title":"戏效汪京兆西湖六首为孙道甫书于湖之南屏山居 问林和靖争孤山","Dynasty":"明","Author":"孙一元","Context":"孤山君已占多春，此日还当让后人。千树梅花双舞鹤，也须着我白纶巾。占断孤山五百春，暗香疏影句犹真。六桥烟月春无数，元属梅花旧主人。我亦归来事隐沦，山灵已许不须嗔。乾坤风月无常主，要有当时领略人。鹤化梅枯地自春，岁时伏腊荐芳新。苏公堤在犹从姓，能道孤山更属人。昔人丛桂歌招隐，今日梅花肯见分。放鹤开笼亦不恶，抠衣长日愿从君。西湖十里春无数，夫子能来意亦嘉。烟水平分相对住，一山明月共梅花。","PoertyType":null,"Cipai":"西湖","Status":1,"Rank":0,"Tag":null,"Explanation":null,"First":null,"Guid":"d009fcfadf5c1cab611e73f881acdf52","Step":0,"Verses":[{"Id":6128041,"Sentence":"孤山君已占多春，此日还当让后人。","Rank":0,"PoetryId":null,"Pinyin":"gū shān jūn yi zhān duō chūn ，ci rì hái dāng ràng hòu rén ","Tag":null,"Explanation":null,"English":null,"Sort":0,"Dynasty":"明"},{"Id":6128042,"Sentence":"千树梅花双舞鹤，也须着我白纶巾。","Rank":0,"PoetryId":null,"Pinyin":"qiān shù méi huā shuāng wǔ hè ，yě xū zhāo wǒ bái guān jīn ","Tag":null,"Explanation":null,"English":null,"Sort":1,"Dynasty":"明"},{"Id":6128043,"Sentence":"占断孤山五百春，暗香疏影句犹真。","Rank":0,"PoetryId":null,"Pinyin":"zhān duàn gū shān wǔ bǎi chūn ，àn xiāng shū ying gōu yóu zhēn ","Tag":null,"Explanation":null,"English":null,"Sort":2,"Dynasty":"明"},{"Id":6128044,"Sentence":"六桥烟月春无数，元属梅花旧主人。","Rank":0,"PoetryId":null,"Pinyin":"lìu qiáo yān yuè chūn mó shǔ ，yuán shǔ méi huā jìu zhǔ rén ","Tag":null,"Explanation":null,"English":null,"Sort":3,"Dynasty":"明"},{"Id":6128045,"Sentence":"我亦归来事隐沦，山灵已许不须嗔。","Rank":0,"PoetryId":null,"Pinyin":"wǒ yì guī lái shì yin lún ，shān lǐng yi hǔ bú xū chēn ","Tag":null,"Explanation":null,"English":null,"Sort":4,"Dynasty":"明"},{"Id":6128046,"Sentence":"乾坤风月无常主，要有当时领略人。","Rank":0,"PoetryId":null,"Pinyin":"gān kūn fēng yuè mó cháng zhǔ ，yāo yǒu dāng shǐ ling lvè rén ","Tag":null,"Explanation":null,"English":null,"Sort":5,"Dynasty":"明"},{"Id":6128047,"Sentence":"鹤化梅枯地自春，岁时伏腊荐芳新。","Rank":0,"PoetryId":null,"Pinyin":"hè huā méi kū 地zì chūn ，suì shǐ fú là jiàn fāng xīn ","Tag":null,"Explanation":null,"English":null,"Sort":6,"Dynasty":"明"},{"Id":6128048,"Sentence":"苏公堤在犹从姓，能道孤山更属人。","Rank":0,"PoetryId":null,"Pinyin":"sū gōng dī zài yóu cóng xìng ，néng dāo gū shān gēng shǔ rén ","Tag":null,"Explanation":null,"English":null,"Sort":7,"Dynasty":"明"},{"Id":6128049,"Sentence":"昔人丛桂歌招隐，今日梅花肯见分。","Rank":0,"PoetryId":null,"Pinyin":"xī rén cóng guì gē qiáo yin ，jīn rì méi huā kěn jiàn fēn ","Tag":null,"Explanation":null,"English":null,"Sort":8,"Dynasty":"明"},{"Id":6128050,"Sentence":"放鹤开笼亦不恶，抠衣长日愿从君。","Rank":0,"PoetryId":null,"Pinyin":"fàng hè kāi lóng yì bú ě ，kōu yī cháng rì yuàn cóng jūn ","Tag":null,"Explanation":null,"English":null,"Sort":9,"Dynasty":"明"},{"Id":6128051,"Sentence":"西湖十里春无数，夫子能来意亦嘉。","Rank":0,"PoetryId":null,"Pinyin":"xī hú shǐ li chūn mó shǔ ，fū zi néng lái yì yì jiā ","Tag":null,"Explanation":null,"English":null,"Sort":10,"Dynasty":"明"},{"Id":6128052,"Sentence":"烟水平分相对住，一山明月共梅花。","Rank":0,"PoetryId":null,"Pinyin":"yān shui pǐng fēn xiāng duì zhù ，yī shān mǐng yuè gōng méi huā ","Tag":null,"Explanation":null,"English":null,"Sort":11,"Dynasty":"明"}]}