{"Id":526456,"Title":"三隐逸诗 其二 徐孺子","Dynasty":"明","Author":"孙一元","Context":"刑人弄神器，汉道日将覆。群贤抗大义，机露身先戮。矫矫南州士，云卧匡山曲。高鸿眷青冥，潜虬媚幽独。朅来世可遗，力耕食自足。四海吊黄公，千里刍一束。下榻走陈侯，身尊道不辱。缅邈有斯人，千古仰高躅。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9a5310eefebb89b9b69ba30cbff57503","Step":0,"Verses":[{"Id":6937534,"Sentence":"刑人弄神器，汉道日将覆。","Rank":0,"PoetryId":null,"Pinyin":"xǐng rén lòng shén qì ，hàn dāo rì jiāng fù ","Tag":null,"Explanation":null,"English":null,"Sort":0,"Dynasty":"明"},{"Id":6937535,"Sentence":"群贤抗大义，机露身先戮。","Rank":0,"PoetryId":null,"Pinyin":"qún xián kàng dà yǐ ，jī lòu shēn xiān lù ","Tag":null,"Explanation":null,"English":null,"Sort":1,"Dynasty":"明"},{"Id":6937536,"Sentence":"矫矫南州士，云卧匡山曲。","Rank":0,"PoetryId":null,"Pinyin":"jiáo jiáo nā zhōu shì ，yún wò kuāng shān qū ","Tag":null,"Explanation":null,"English":null,"Sort":2,"Dynasty":"明"},{"Id":6937537,"Sentence":"高鸿眷青冥，潜虬媚幽独。","Rank":0,"PoetryId":null,"Pinyin":"gāo hóng juàn qīng mǐng ，qián qǐu mèi yōu dú ","Tag":null,"Explanation":null,"English":null,"Sort":3,"Dynasty":"明"},{"Id":6937538,"Sentence":"朅来世可遗，力耕食自足。","Rank":0,"PoetryId":null,"Pinyin":"qiè lái shì kě wèi ，lì gēng shǐ zì zú ","Tag":null,"Explanation":null,"English":null,"Sort":4,"Dynasty":"明"},{"Id":6937539,"Sentence":"四海吊黄公，千里刍一束。","Rank":0,"PoetryId":null,"Pinyin":"sì hǎi diào huáng gōng ，qiān li chú yī shù ","Tag":null,"Explanation":null,"English":null,"Sort":5,"Dynasty":"明"},{"Id":6937540,"Sentence":"下榻走陈侯，身尊道不辱。","Rank":0,"PoetryId":null,"Pinyin":"xià tà zǒu chén hóu ，shēn zūn dāo bú rǔ ","Tag":null,"Explanation":null,"English":null,"Sort":6,"Dynasty":"明"},{"Id":6937541,"Sentence":"缅邈有斯人，千古仰高躅。","Rank":0,"PoetryId":null,"Pinyin":"miǎn miǎo yǒu sī rén ，qiān gǔ yǎng gāo zhú ","Tag":null,"Explanation":null,"English":null,"Sort":7,"Dynasty":"明"}]}