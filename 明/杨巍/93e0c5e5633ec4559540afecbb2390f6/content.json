{"Id":675726,"Title":"环县别计簿萧郎中","Dynasty":"明","Author":"杨巍","Context":"君来自庆阳，我先宿灵武。前路入沙碛，况为风雨阻。馆舍对层台，苍茫阅今古。愁云黯萧关，江声带鼙鼓。忆昔白衣士，谈笑恢疆土。君住泰山下，日夕吟梁甫。局蹐者何为，王事方靡盬。逢时树勋名，桑刘口不数。我鬓已刁骚，逝将寻巢父。山城无酒家，别悰觉其苦。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"93e0c5e5633ec4559540afecbb2390f6","Step":0,"Verses":[{"Id":7014261,"Sentence":"君来自庆阳，我先宿灵武。","Rank":0,"PoetryId":null,"Pinyin":"jūn lái zì qìng yáng ，wǒ xiān sù lǐng wǔ ","Tag":null,"Explanation":null,"English":null,"Sort":0,"Dynasty":"明"},{"Id":7014262,"Sentence":"前路入沙碛，况为风雨阻。","Rank":0,"PoetryId":null,"Pinyin":"qián lù rù shā qì ，kuàng wéi fēng yǔ zǔ ","Tag":null,"Explanation":null,"English":null,"Sort":1,"Dynasty":"明"},{"Id":7014263,"Sentence":"馆舍对层台，苍茫阅今古。","Rank":0,"PoetryId":null,"Pinyin":"guǎn shě duì céng tāi ，cāng māng yuè jīn gǔ ","Tag":null,"Explanation":null,"English":null,"Sort":2,"Dynasty":"明"},{"Id":7014264,"Sentence":"愁云黯萧关，江声带鼙鼓。","Rank":0,"PoetryId":null,"Pinyin":"chóu yún àn xiāo guān ，jiāng shēng dài pǐ gǔ ","Tag":null,"Explanation":null,"English":null,"Sort":3,"Dynasty":"明"},{"Id":7014265,"Sentence":"忆昔白衣士，谈笑恢疆土。","Rank":0,"PoetryId":null,"Pinyin":"yì xī bái yī shì ，tán xiào huī jiāng tǔ ","Tag":null,"Explanation":null,"English":null,"Sort":4,"Dynasty":"明"},{"Id":7014266,"Sentence":"君住泰山下，日夕吟梁甫。","Rank":0,"PoetryId":null,"Pinyin":"jūn zhù tài shān xià ，rì xī yǐn liáng fǔ ","Tag":null,"Explanation":null,"English":null,"Sort":5,"Dynasty":"明"},{"Id":7014267,"Sentence":"局蹐者何为，王事方靡盬。","Rank":0,"PoetryId":null,"Pinyin":"jú jǐ zhě hé wéi ，wáng shì fāng mǐ gǔ ","Tag":null,"Explanation":null,"English":null,"Sort":6,"Dynasty":"明"},{"Id":7014268,"Sentence":"逢时树勋名，桑刘口不数。","Rank":0,"PoetryId":null,"Pinyin":"féng shǐ shù xūn mǐng ，sāng lǐu kǒu bú shǔ ","Tag":null,"Explanation":null,"English":null,"Sort":7,"Dynasty":"明"},{"Id":7014269,"Sentence":"我鬓已刁骚，逝将寻巢父。","Rank":0,"PoetryId":null,"Pinyin":"wǒ bìn yi diāo sāo ，shì jiāng xún cháo fǔ ","Tag":null,"Explanation":null,"English":null,"Sort":8,"Dynasty":"明"},{"Id":7014270,"Sentence":"山城无酒家，别悰觉其苦。","Rank":0,"PoetryId":null,"Pinyin":"shān chéng mó jiu gū ，bié cóng jiào jī kǔ ","Tag":null,"Explanation":null,"English":null,"Sort":9,"Dynasty":"明"}]}