{"Id":497636,"Title":"题吴子和山水","Dynasty":"明","Author":"张以宁","Context":"今代高人张师夔，茧纸画出紫阳诗。青山娟娟洗宿雾，绿树粲粲含朝曦。孤篷高卷在沙脚，一叟独坐閒支颐。返思前夜风雨恶，满蓑白雨飞淋漓。牛渚天昏神鬼出，龙门雷动鼋鳌移。明朝起视天宇净，金盘高挂扶桑枝。云收浪息非昨梦，树色山光如旧时。乃知穹壤间，神明有如斯。高天日月常昭朗，平陆风涛自险巇。紫阳之仙去我久，兹理明明知者希。秦川吴子和，读书见天机。喜得此画邀我题，嗟我倦游材力衰。大江长淮动千里，似此几回亲见之。行年五十未闻道，径欲从此栖武夷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"96deb883d81a7a6f70d009a874133de5","Step":0,"Verses":[{"Id":6834249,"Sentence":"今代高人张师夔，茧纸画出紫阳诗。","Rank":0,"PoetryId":null,"Pinyin":"jīn dài gāo rén zhāng shī kuǐ ，jiǎn zhi huà chū zi yáng shī ","Tag":null,"Explanation":null,"English":null,"Sort":0,"Dynasty":"明"},{"Id":6834250,"Sentence":"青山娟娟洗宿雾，绿树粲粲含朝曦。","Rank":0,"PoetryId":null,"Pinyin":"qīng shān juān juān xi sù wù ，lù shù càn càn hán cháo xī ","Tag":null,"Explanation":null,"English":null,"Sort":1,"Dynasty":"明"},{"Id":6834251,"Sentence":"孤篷高卷在沙脚，一叟独坐閒支颐。","Rank":0,"PoetryId":null,"Pinyin":"gū péng gāo juǎn zài shā jiǎo ，yī sǒu dú zuò jiān zhī yǐ ","Tag":null,"Explanation":null,"English":null,"Sort":2,"Dynasty":"明"},{"Id":6834252,"Sentence":"返思前夜风雨恶，满蓑白雨飞淋漓。","Rank":0,"PoetryId":null,"Pinyin":"fǎn sāi qián yè fēng yǔ ě ，mǎn suō bái yǔ fēi līn lǐ ","Tag":null,"Explanation":null,"English":null,"Sort":3,"Dynasty":"明"},{"Id":6834253,"Sentence":"牛渚天昏神鬼出，龙门雷动鼋鳌移。","Rank":0,"PoetryId":null,"Pinyin":"nǐu zhǔ tiān hūn shén gui chū ，lóng mén léi dòng yuán áo yǐ ","Tag":null,"Explanation":null,"English":null,"Sort":4,"Dynasty":"明"},{"Id":6834254,"Sentence":"明朝起视天宇净，金盘高挂扶桑枝。","Rank":0,"PoetryId":null,"Pinyin":"mǐng cháo qi shì tiān yǔ jìng ，jīn pán gāo guà fú sāng zhī ","Tag":null,"Explanation":null,"English":null,"Sort":5,"Dynasty":"明"},{"Id":6834255,"Sentence":"云收浪息非昨梦，树色山光如旧时。","Rank":0,"PoetryId":null,"Pinyin":"yún shōu làng xī fēi zuó mèng ，shù sè shān guāng rú jìu shǐ ","Tag":null,"Explanation":null,"English":null,"Sort":6,"Dynasty":"明"},{"Id":6834256,"Sentence":"乃知穹壤间，神明有如斯。","Rank":0,"PoetryId":null,"Pinyin":"nǎi zhī qióng rǎng jiān ，shén mǐng yǒu rú sī ","Tag":null,"Explanation":null,"English":null,"Sort":7,"Dynasty":"明"},{"Id":6834257,"Sentence":"高天日月常昭朗，平陆风涛自险巇。","Rank":0,"PoetryId":null,"Pinyin":"gāo tiān rì yuè cháng zhāo lǎng ，pǐng lìu fēng tāo zì xiǎn xī ","Tag":null,"Explanation":null,"English":null,"Sort":8,"Dynasty":"明"},{"Id":6834258,"Sentence":"紫阳之仙去我久，兹理明明知者希。","Rank":0,"PoetryId":null,"Pinyin":"zi yáng zhī xiān qù wǒ jiu ，cǐ li mǐng mǐng zhī zhě xī ","Tag":null,"Explanation":null,"English":null,"Sort":9,"Dynasty":"明"},{"Id":6834259,"Sentence":"秦川吴子和，读书见天机。","Rank":0,"PoetryId":null,"Pinyin":"qǐn chuān wú zi hé ，dòu shū jiàn tiān jī ","Tag":null,"Explanation":null,"English":null,"Sort":10,"Dynasty":"明"},{"Id":6834260,"Sentence":"喜得此画邀我题，嗟我倦游材力衰。","Rank":0,"PoetryId":null,"Pinyin":"xi dé ci huà yāo wǒ tǐ ，jiē wǒ juàn yóu cái lì cuī ","Tag":null,"Explanation":null,"English":null,"Sort":11,"Dynasty":"明"},{"Id":6834261,"Sentence":"大江长淮动千里，似此几回亲见之。","Rank":0,"PoetryId":null,"Pinyin":"dà jiāng cháng huái dòng qiān li ，shì ci jī huǐ qīn jiàn zhī ","Tag":null,"Explanation":null,"English":null,"Sort":12,"Dynasty":"明"},{"Id":6834262,"Sentence":"行年五十未闻道，径欲从此栖武夷。","Rank":0,"PoetryId":null,"Pinyin":"háng nián wǔ shǐ wèi wén dāo ，jìng yù cóng ci qī wǔ yǐ ","Tag":null,"Explanation":null,"English":null,"Sort":13,"Dynasty":"明"}]}