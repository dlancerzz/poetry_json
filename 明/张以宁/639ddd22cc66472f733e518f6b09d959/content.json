{"Id":465129,"Title":"送重峰阮子敬南还","Dynasty":"明","Author":"张以宁","Context":"君家重峰下，我家大溪头。君家门前水，我家门前流。我行久别家，思忆故乡水。何况故乡人，相见六千里。十年在扬州，五年在京城。不见故乡人，见君难为情。见君情尚尔，别君奈何许。送君遽不堪，忆君良独苦。君归过溪上，为问水中鱼。别时鱼尾赤，别后今何如。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"639ddd22cc66472f733e518f6b09d959","Step":0,"Verses":[{"Id":6523822,"Sentence":"君家重峰下，我家大溪头。","Rank":0,"PoetryId":null,"Pinyin":"jūn gū chóng fēng xià ，wǒ gū dà xī tóu ","Tag":null,"Explanation":null,"English":null,"Sort":0,"Dynasty":"明"},{"Id":6523823,"Sentence":"君家门前水，我家门前流。","Rank":0,"PoetryId":null,"Pinyin":"jūn gū mén qián shui ，wǒ gū mén qián lǐu ","Tag":null,"Explanation":null,"English":null,"Sort":1,"Dynasty":"明"},{"Id":6523824,"Sentence":"我行久别家，思忆故乡水。","Rank":0,"PoetryId":null,"Pinyin":"wǒ háng jiu bié gū ，sāi yì gù xiāng shui ","Tag":null,"Explanation":null,"English":null,"Sort":2,"Dynasty":"明"},{"Id":6523825,"Sentence":"何况故乡人，相见六千里。","Rank":0,"PoetryId":null,"Pinyin":"hé kuàng gù xiāng rén ，xiāng jiàn lìu qiān li ","Tag":null,"Explanation":null,"English":null,"Sort":3,"Dynasty":"明"},{"Id":6523826,"Sentence":"十年在扬州，五年在京城。","Rank":0,"PoetryId":null,"Pinyin":"shǐ nián zài yáng zhōu ，wǔ nián zài jīng chéng ","Tag":null,"Explanation":null,"English":null,"Sort":4,"Dynasty":"明"},{"Id":6523827,"Sentence":"不见故乡人，见君难为情。","Rank":0,"PoetryId":null,"Pinyin":"bú jiàn gù xiāng rén ，jiàn jūn nán wéi qǐng ","Tag":null,"Explanation":null,"English":null,"Sort":5,"Dynasty":"明"},{"Id":6523828,"Sentence":"见君情尚尔，别君奈何许。","Rank":0,"PoetryId":null,"Pinyin":"jiàn jūn qǐng shàng ěr ，bié jūn nài hé hǔ ","Tag":null,"Explanation":null,"English":null,"Sort":6,"Dynasty":"明"},{"Id":6523829,"Sentence":"送君遽不堪，忆君良独苦。","Rank":0,"PoetryId":null,"Pinyin":"sòng jūn jù bú kān ，yì jūn liáng dú kǔ ","Tag":null,"Explanation":null,"English":null,"Sort":7,"Dynasty":"明"},{"Id":6523830,"Sentence":"君归过溪上，为问水中鱼。","Rank":0,"PoetryId":null,"Pinyin":"jūn guī guō xī shǎng ，wéi wèn shui zhōng yú ","Tag":null,"Explanation":null,"English":null,"Sort":8,"Dynasty":"明"},{"Id":6523831,"Sentence":"别时鱼尾赤，别后今何如。","Rank":0,"PoetryId":null,"Pinyin":"bié shǐ yú wěi chì ，bié hòu jīn hé rú ","Tag":null,"Explanation":null,"English":null,"Sort":9,"Dynasty":"明"}]}