{"Id":480356,"Title":"题杨子文罗汉渡海图","Dynasty":"明","Author":"张以宁","Context":"天台之东巨瀛海，濛濛元气浮无边。应真十六山中来，径渡万里蛟鼍渊。巨灵前驱海若伏，翠水帖帖开红莲。神螭猛兽竞轩翥，穹龟巨鱼相后先。一山浮玉当其前，石室古藓垂千年。异人高居役众鬼，挽过巨浸如飙旋。贝宫神君迎且拜，明星玉女争花妍。阴风黯淡百怪集，芙蓉旂影飞翩翩。石桥回望渺何处，紫翠明灭空云烟。问渠飞锡何所往，毋乃鹫岭朝金仙。金仙雪山方宴坐，笑汝狡狯何纷然。书生平生未省见，太息此画人间传。清时麟凤在郊野，白日杲杲行青天。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"717b0a1e6724ca3cfcb970e600ebe173","Step":0,"Verses":[{"Id":6507079,"Sentence":"天台之东巨瀛海，濛濛元气浮无边。","Rank":0,"PoetryId":null,"Pinyin":"tiān tāi zhī dōng jù yǐng hǎi ，mēng mēng yuán qì fú mó biān ","Tag":null,"Explanation":null,"English":null,"Sort":0,"Dynasty":"明"},{"Id":6507080,"Sentence":"应真十六山中来，径渡万里蛟鼍渊。","Rank":0,"PoetryId":null,"Pinyin":"yīng zhēn shǐ lìu shān zhōng lái ，jìng dù mò li jiāo tuó yuān ","Tag":null,"Explanation":null,"English":null,"Sort":1,"Dynasty":"明"},{"Id":6507081,"Sentence":"巨灵前驱海若伏，翠水帖帖开红莲。","Rank":0,"PoetryId":null,"Pinyin":"jù lǐng qián qū hǎi rě fú ，cuì shui tiē tiē kāi gōng lián ","Tag":null,"Explanation":null,"English":null,"Sort":2,"Dynasty":"明"},{"Id":6507082,"Sentence":"神螭猛兽竞轩翥，穹龟巨鱼相后先。","Rank":0,"PoetryId":null,"Pinyin":"shén chī měng shòu jìng xuān zhù ，qióng guī jù yú xiāng hòu xiān ","Tag":null,"Explanation":null,"English":null,"Sort":3,"Dynasty":"明"},{"Id":6507083,"Sentence":"一山浮玉当其前，石室古藓垂千年。","Rank":0,"PoetryId":null,"Pinyin":"yī shān fú yù dāng jī qián ，dàn shì gǔ xiǎn chuǐ qiān nián ","Tag":null,"Explanation":null,"English":null,"Sort":4,"Dynasty":"明"},{"Id":6507084,"Sentence":"异人高居役众鬼，挽过巨浸如飙旋。","Rank":0,"PoetryId":null,"Pinyin":"yì rén gāo jū yì zhòng gui ，wǎn guō jù jìn rú biāo xuán ","Tag":null,"Explanation":null,"English":null,"Sort":5,"Dynasty":"明"},{"Id":6507085,"Sentence":"贝宫神君迎且拜，明星玉女争花妍。","Rank":0,"PoetryId":null,"Pinyin":"bèi gōng shén jūn yǐng jū bài ，mǐng xīng yù nǚ zhēng huā yán ","Tag":null,"Explanation":null,"English":null,"Sort":6,"Dynasty":"明"},{"Id":6507086,"Sentence":"阴风黯淡百怪集，芙蓉旂影飞翩翩。","Rank":0,"PoetryId":null,"Pinyin":"yīn fēng àn dàn bǎi guài jǐ ，fú róng qǐ ying fēi piān piān ","Tag":null,"Explanation":null,"English":null,"Sort":7,"Dynasty":"明"},{"Id":6507087,"Sentence":"石桥回望渺何处，紫翠明灭空云烟。","Rank":0,"PoetryId":null,"Pinyin":"dàn qiáo huǐ wàng miǎo hé chǔ ，zi cuì mǐng miè kōng yún yān ","Tag":null,"Explanation":null,"English":null,"Sort":8,"Dynasty":"明"},{"Id":6507088,"Sentence":"问渠飞锡何所往，毋乃鹫岭朝金仙。","Rank":0,"PoetryId":null,"Pinyin":"wèn qú fēi xī hé suǒ wǎng ，wú nǎi jìu ling cháo jīn xiān ","Tag":null,"Explanation":null,"English":null,"Sort":9,"Dynasty":"明"},{"Id":6507089,"Sentence":"金仙雪山方宴坐，笑汝狡狯何纷然。","Rank":0,"PoetryId":null,"Pinyin":"jīn xiān xuě shān fāng yàn zuò ，xiào rǔ jiǎo kuài hé fēn rán ","Tag":null,"Explanation":null,"English":null,"Sort":10,"Dynasty":"明"},{"Id":6507090,"Sentence":"书生平生未省见，太息此画人间传。","Rank":0,"PoetryId":null,"Pinyin":"shū shēng pǐng shēng wèi shěng jiàn ，tài xī ci huà rén jiān chuán ","Tag":null,"Explanation":null,"English":null,"Sort":11,"Dynasty":"明"},{"Id":6507091,"Sentence":"清时麟凤在郊野，白日杲杲行青天。","Rank":0,"PoetryId":null,"Pinyin":"qīng shǐ lǐn fèng zài jiāo yě ，bái rì gǎo gǎo háng qīng tiān ","Tag":null,"Explanation":null,"English":null,"Sort":12,"Dynasty":"明"}]}