{"Id":609856,"Title":"和饮酒 其二十","Dynasty":"明","Author":"李之世","Context":"与我周旋者，何物最为真。惟此坏尊内，陶然太古醇。气味久不渝，一挹一清新。悠悠交中人，肝胆为越秦。流光汎酒海，大地扬曲尘。古人百不恋，惟于此物勤。我量不能胜，要令风谊亲。天上有酒星，乘槎一问津。地下有酒泉，可以漉我巾。聊和饮中诗，窃比于酒人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"382be36440f044a56847945d0669c66e","Step":0,"Verses":[{"Id":6526078,"Sentence":"与我周旋者，何物最为真。","Rank":0,"PoetryId":null,"Pinyin":"yú wǒ zhōu xuán zhě ，hé wù zuì wéi zhēn ","Tag":null,"Explanation":null,"English":null,"Sort":0,"Dynasty":"明"},{"Id":6526079,"Sentence":"惟此坏尊内，陶然太古醇。","Rank":0,"PoetryId":null,"Pinyin":"wéi ci huài zūn nèi ，táo rán tài gǔ chún ","Tag":null,"Explanation":null,"English":null,"Sort":1,"Dynasty":"明"},{"Id":6526080,"Sentence":"气味久不渝，一挹一清新。","Rank":0,"PoetryId":null,"Pinyin":"qì wèi jiu bú yú ，yī yì yī qīng xīn ","Tag":null,"Explanation":null,"English":null,"Sort":2,"Dynasty":"明"},{"Id":6526081,"Sentence":"悠悠交中人，肝胆为越秦。","Rank":0,"PoetryId":null,"Pinyin":"yōu yōu jiāo zhōng rén ，gān dǎn wéi yuè qǐn ","Tag":null,"Explanation":null,"English":null,"Sort":3,"Dynasty":"明"},{"Id":6526082,"Sentence":"流光汎酒海，大地扬曲尘。","Rank":0,"PoetryId":null,"Pinyin":"lǐu guāng fá jiu hǎi ，dà 地yáng qū chén ","Tag":null,"Explanation":null,"English":null,"Sort":4,"Dynasty":"明"},{"Id":6526083,"Sentence":"古人百不恋，惟于此物勤。","Rank":0,"PoetryId":null,"Pinyin":"gǔ rén bǎi bú liàn ，wéi yú ci wù qǐn ","Tag":null,"Explanation":null,"English":null,"Sort":5,"Dynasty":"明"},{"Id":6526084,"Sentence":"我量不能胜，要令风谊亲。","Rank":0,"PoetryId":null,"Pinyin":"wǒ liáng bú néng shēng ，yāo ling fēng yì qīn ","Tag":null,"Explanation":null,"English":null,"Sort":6,"Dynasty":"明"},{"Id":6526085,"Sentence":"天上有酒星，乘槎一问津。","Rank":0,"PoetryId":null,"Pinyin":"tiān shǎng yǒu jiu xīng ，chéng chá yī wèn jīn ","Tag":null,"Explanation":null,"English":null,"Sort":7,"Dynasty":"明"},{"Id":6526086,"Sentence":"地下有酒泉，可以漉我巾。","Rank":0,"PoetryId":null,"Pinyin":"地xià yǒu jiu quán ，kě yi lū wǒ jīn ","Tag":null,"Explanation":null,"English":null,"Sort":8,"Dynasty":"明"},{"Id":6526087,"Sentence":"聊和饮中诗，窃比于酒人。","Rank":0,"PoetryId":null,"Pinyin":"liáo hé yin zhōng shī ，qiè bi yú jiu rén ","Tag":null,"Explanation":null,"English":null,"Sort":9,"Dynasty":"明"}]}