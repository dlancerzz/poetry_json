{"Id":588213,"Title":"望雪浪阁寄罗太史","Dynasty":"明","Author":"欧大任","Context":"进帆文江曲，江水清且涟。水宿倦独往，岩栖久无缘。倏经雪浪石，问讯飞霞前。临清敞高阁，偃息群玉仙。标以栖霞馆，带以种秫田。簪笏谢金马，衿佩随青毡。兹邦古安成，诗书闻诵弦。人伦有师表，风教伊谁传。余夙企明哲，未由觌高贤。徒望县车里，曾览削竹编。坚卧足镇俗，捷径难自全。寄谢山中人，岁暮怀灵荃。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"33c1f1c0adbc903a8522bbf5a0f1c8c2","Step":0,"Verses":[{"Id":6995466,"Sentence":"簪笏谢金马，衿佩随青毡。","Rank":0,"PoetryId":null,"Pinyin":"zān hù xiè jīn mǎ ，jīn pèi suǐ qīng zhān ","Tag":null,"Explanation":null,"English":null,"Sort":5,"Dynasty":"明"},{"Id":6995467,"Sentence":"兹邦古安成，诗书闻诵弦。","Rank":0,"PoetryId":null,"Pinyin":"cǐ bāng gǔ ān chéng ，shī shū wén sòng xián ","Tag":null,"Explanation":null,"English":null,"Sort":6,"Dynasty":"明"},{"Id":6995461,"Sentence":"进帆文江曲，江水清且涟。","Rank":0,"PoetryId":null,"Pinyin":"jìn fān wén jiāng qū ，jiāng shui qīng jū lián ","Tag":null,"Explanation":null,"English":null,"Sort":0,"Dynasty":"明"},{"Id":6995462,"Sentence":"水宿倦独往，岩栖久无缘。","Rank":0,"PoetryId":null,"Pinyin":"shui sù juàn dú wǎng ，yán qī jiu mó yuán ","Tag":null,"Explanation":null,"English":null,"Sort":1,"Dynasty":"明"},{"Id":6995463,"Sentence":"倏经雪浪石，问讯飞霞前。","Rank":0,"PoetryId":null,"Pinyin":"shū jīng xuě làng dàn ，wèn xùn fēi xiá qián ","Tag":null,"Explanation":null,"English":null,"Sort":2,"Dynasty":"明"},{"Id":6995464,"Sentence":"临清敞高阁，偃息群玉仙。","Rank":0,"PoetryId":null,"Pinyin":"lǐn qīng chǎng gāo gé ，yǎn xī qún yù xiān ","Tag":null,"Explanation":null,"English":null,"Sort":3,"Dynasty":"明"},{"Id":6995465,"Sentence":"标以栖霞馆，带以种秫田。","Rank":0,"PoetryId":null,"Pinyin":"biāo yi qī xiá guǎn ，dài yi chóng shú tián ","Tag":null,"Explanation":null,"English":null,"Sort":4,"Dynasty":"明"},{"Id":6995468,"Sentence":"人伦有师表，风教伊谁传。","Rank":0,"PoetryId":null,"Pinyin":"rén lún yǒu shī biǎo ，fēng jiāo yī shéi chuán ","Tag":null,"Explanation":null,"English":null,"Sort":7,"Dynasty":"明"},{"Id":6995469,"Sentence":"余夙企明哲，未由觌高贤。","Rank":0,"PoetryId":null,"Pinyin":"yú sù qi mǐng zhé ，wèi yóu dǐ gāo xián ","Tag":null,"Explanation":null,"English":null,"Sort":8,"Dynasty":"明"},{"Id":6995470,"Sentence":"徒望县车里，曾览削竹编。","Rank":0,"PoetryId":null,"Pinyin":"tú wàng xiàn chē li ，céng lǎn xiāo zhú biān ","Tag":null,"Explanation":null,"English":null,"Sort":9,"Dynasty":"明"},{"Id":6995471,"Sentence":"坚卧足镇俗，捷径难自全。","Rank":0,"PoetryId":null,"Pinyin":"jiān wò zú zhēn sú ，jié jìng nán zì quán ","Tag":null,"Explanation":null,"English":null,"Sort":10,"Dynasty":"明"},{"Id":6995472,"Sentence":"寄谢山中人，岁暮怀灵荃。","Rank":0,"PoetryId":null,"Pinyin":"jì xiè shān zhōng rén ，suì mù huái lǐng quán ","Tag":null,"Explanation":null,"English":null,"Sort":11,"Dynasty":"明"}]}