{"Id":587644,"Title":"夏太常画竹引为冯用唯赋","Dynasty":"明","Author":"欧大任","Context":"冯郎慕竹世希有，桑梓园中攀玩久。云是先人旧所题，手泽犹存言不朽。今晨访我芙蓉溪，玉轴青绫手自携。开图忽见夏卿画，挂向堂中色惨悽。吁嗟此幅不易得，败素残缣俱可惜。蜩蝮蛇蚹古所难，坡陀沙屿今虚忆。雾干霏霏洒不乾，风梢瑟瑟暗生寒。鹧鸪啼处雨声急，帝子愁时春日残。修篁密筱阴翠满，咫尺由来千里远。西风何处洞庭秋，白云回首潇湘晚。君不见文洋州，筼筜谷中谁可俦。渭滨千亩有馀地，彭城一派无奔流。又不见萧协律，幽姿远思谁能匹。天竺寺前烟杳冥，湘妃庙口云沾湿。萧郎华彩已彫零，文守丹青漫有名。黄筌赵頫不可作，千载坛场惟夏卿。冯郎对此山轩下，琼玖琅玕宁论价。玉树应留彩凤栖，沧溟会见神龙化。君家世德重当时，卫武风流淇澳诗。青霄更拂三花树，湛露同沾万岁枝。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b3bf47b6ae8ed90530e7b0505cb8809a","Step":0,"Verses":[{"Id":6489681,"Sentence":"冯郎慕竹世希有，桑梓园中攀玩久。","Rank":0,"PoetryId":null,"Pinyin":"féng láng mù zhú shì xī yǒu ，sāng zi yuán zhōng pān wán jiu ","Tag":null,"Explanation":null,"English":null,"Sort":0,"Dynasty":"明"},{"Id":6489682,"Sentence":"云是先人旧所题，手泽犹存言不朽。","Rank":0,"PoetryId":null,"Pinyin":"yún shì xiān rén jìu suǒ tǐ ，shǒu zé yóu cún yán bú xiu ","Tag":null,"Explanation":null,"English":null,"Sort":1,"Dynasty":"明"},{"Id":6489683,"Sentence":"今晨访我芙蓉溪，玉轴青绫手自携。","Rank":0,"PoetryId":null,"Pinyin":"jīn chén fǎng wǒ fú róng xī ，yù zhóu qīng lǐng shǒu zì xié ","Tag":null,"Explanation":null,"English":null,"Sort":2,"Dynasty":"明"},{"Id":6489684,"Sentence":"开图忽见夏卿画，挂向堂中色惨悽。","Rank":0,"PoetryId":null,"Pinyin":"kāi tú hū jiàn xià qīng huà ，guà xiàng táng zhōng sè cǎn qī ","Tag":null,"Explanation":null,"English":null,"Sort":3,"Dynasty":"明"},{"Id":6489685,"Sentence":"吁嗟此幅不易得，败素残缣俱可惜。","Rank":0,"PoetryId":null,"Pinyin":"xū jiē ci fú bú yì dé ，bài sù cán jiān jū kě xī ","Tag":null,"Explanation":null,"English":null,"Sort":4,"Dynasty":"明"},{"Id":6489686,"Sentence":"蜩蝮蛇蚹古所难，坡陀沙屿今虚忆。","Rank":0,"PoetryId":null,"Pinyin":"tiáo fù shé fù gǔ suǒ nán ，pō tuó shā yǔ jīn xū yì ","Tag":null,"Explanation":null,"English":null,"Sort":5,"Dynasty":"明"},{"Id":6489687,"Sentence":"雾干霏霏洒不乾，风梢瑟瑟暗生寒。","Rank":0,"PoetryId":null,"Pinyin":"wù gān fēi fēi sǎ bú gān ，fēng sào sè sè àn shēng hán ","Tag":null,"Explanation":null,"English":null,"Sort":6,"Dynasty":"明"},{"Id":6489688,"Sentence":"鹧鸪啼处雨声急，帝子愁时春日残。","Rank":0,"PoetryId":null,"Pinyin":"zhè gū tǐ chǔ yǔ shēng jǐ ，dì zi chóu shǐ chūn rì cán ","Tag":null,"Explanation":null,"English":null,"Sort":7,"Dynasty":"明"},{"Id":6489689,"Sentence":"修篁密筱阴翠满，咫尺由来千里远。","Rank":0,"PoetryId":null,"Pinyin":"xīu huáng mì xiǎo yīn cuì mǎn ，zhi chě yóu lái qiān li yuǎn ","Tag":null,"Explanation":null,"English":null,"Sort":8,"Dynasty":"明"},{"Id":6489690,"Sentence":"西风何处洞庭秋，白云回首潇湘晚。","Rank":0,"PoetryId":null,"Pinyin":"xī fēng hé chǔ dòng tǐng qīu ，bái yún huǐ shǒu xiāo xiāng wǎn ","Tag":null,"Explanation":null,"English":null,"Sort":9,"Dynasty":"明"},{"Id":6489691,"Sentence":"君不见文洋州，筼筜谷中谁可俦。","Rank":0,"PoetryId":null,"Pinyin":"jūn bú jiàn wén xiáng zhōu ，yún dāng gǔ zhōng shéi kě chóu ","Tag":null,"Explanation":null,"English":null,"Sort":10,"Dynasty":"明"},{"Id":6489692,"Sentence":"渭滨千亩有馀地，彭城一派无奔流。","Rank":0,"PoetryId":null,"Pinyin":"wèi bīn qiān mǔ yǒu yú 地，péng chéng yī pā mó bēn lǐu ","Tag":null,"Explanation":null,"English":null,"Sort":11,"Dynasty":"明"},{"Id":6489693,"Sentence":"又不见萧协律，幽姿远思谁能匹。","Rank":0,"PoetryId":null,"Pinyin":"yòu bú jiàn xiāo xié lǜ ，yōu zī yuǎn sāi shéi néng pi ","Tag":null,"Explanation":null,"English":null,"Sort":12,"Dynasty":"明"},{"Id":6489694,"Sentence":"天竺寺前烟杳冥，湘妃庙口云沾湿。","Rank":0,"PoetryId":null,"Pinyin":"tiān zhú sì qián yān yǎo mǐng ，xiāng fēi miào kǒu yún zhān shī ","Tag":null,"Explanation":null,"English":null,"Sort":13,"Dynasty":"明"},{"Id":6489695,"Sentence":"萧郎华彩已彫零，文守丹青漫有名。","Rank":0,"PoetryId":null,"Pinyin":"xiāo láng huā cǎi yi diāo lǐng ，wén shǒu dān qīng màn yǒu mǐng ","Tag":null,"Explanation":null,"English":null,"Sort":14,"Dynasty":"明"},{"Id":6489696,"Sentence":"黄筌赵頫不可作，千载坛场惟夏卿。","Rank":0,"PoetryId":null,"Pinyin":"huáng quán zhào fǔ bú kě zuō ，qiān zǎi tán cháng wéi xià qīng ","Tag":null,"Explanation":null,"English":null,"Sort":15,"Dynasty":"明"},{"Id":6489697,"Sentence":"冯郎对此山轩下，琼玖琅玕宁论价。","Rank":0,"PoetryId":null,"Pinyin":"féng láng duì ci shān xuān xià ，qióng jiu láng gān nǐng lún jià ","Tag":null,"Explanation":null,"English":null,"Sort":16,"Dynasty":"明"},{"Id":6489698,"Sentence":"玉树应留彩凤栖，沧溟会见神龙化。","Rank":0,"PoetryId":null,"Pinyin":"yù shù yīng lǐu cǎi fèng qī ，cāng mǐng huì jiàn shén lóng huā ","Tag":null,"Explanation":null,"English":null,"Sort":17,"Dynasty":"明"},{"Id":6489699,"Sentence":"君家世德重当时，卫武风流淇澳诗。","Rank":0,"PoetryId":null,"Pinyin":"jūn gū shì dé chóng dāng shǐ ，wèi wǔ fēng lǐu qǐ ào shī ","Tag":null,"Explanation":null,"English":null,"Sort":18,"Dynasty":"明"},{"Id":6489700,"Sentence":"青霄更拂三花树，湛露同沾万岁枝。","Rank":0,"PoetryId":null,"Pinyin":"qīng xiāo gēng bì sān huā shù ，zhàn lòu tóng zhān mò suì zhī ","Tag":null,"Explanation":null,"English":null,"Sort":19,"Dynasty":"明"}]}