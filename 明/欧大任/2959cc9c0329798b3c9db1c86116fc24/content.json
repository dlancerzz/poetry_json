{"Id":591418,"Title":"恶风叹","Dynasty":"明","Author":"欧大任","Context":"边海入夏多恶风，今年十日五日同。闾阎万灶萧条后，城郭千门黯淡中。掀林古柳吹欲尽，刮地枯桑折已空。鸡犬晨号拥败壁，鸟雀昼啄微僵虫。白波溟濛绝津渡，家人斗粟营无路。先生晏眠被如铁，起窥窗牖半开户。村西老翁匍匐来，哽咽忧时贫不诉。四方水旱夙饱闻，五岭岁时似堪度。东南民力阴自竭，西北军输久难措。往年豫徵今年粮，斗斛取盈例非故。春农布种望雨泽，十日恶风势犹怒。丁男沟壑即未免，老朽骨骸宁复顾。独饥愿赐一国食，独寒愿赐千家布。恶风恶风日不已，那得帝恩广膏露。先生听此重悄然，独立三叹风益颠。租繇煎迫禾稼死，老翁何处呼皇天。吁嗟老翁莫哽咽，村东寡妇哭卖田，官家白系偿珠钱。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2959cc9c0329798b3c9db1c86116fc24","Step":0,"Verses":[{"Id":6866677,"Sentence":"边海入夏多恶风，今年十日五日同。","Rank":0,"PoetryId":null,"Pinyin":"biān hǎi rù xià duō ě fēng ，jīn nián shǐ rì wǔ rì tóng ","Tag":null,"Explanation":null,"English":null,"Sort":0,"Dynasty":"明"},{"Id":6866678,"Sentence":"闾阎万灶萧条后，城郭千门黯淡中。","Rank":0,"PoetryId":null,"Pinyin":"lǘ yán mò zào xiāo tiáo hòu ，chéng guō qiān mén àn dàn zhōng ","Tag":null,"Explanation":null,"English":null,"Sort":1,"Dynasty":"明"},{"Id":6866679,"Sentence":"掀林古柳吹欲尽，刮地枯桑折已空。","Rank":0,"PoetryId":null,"Pinyin":"xiān lǐn gǔ liu chuī yù jin ，guā 地kū sāng shé yi kōng ","Tag":null,"Explanation":null,"English":null,"Sort":2,"Dynasty":"明"},{"Id":6866680,"Sentence":"鸡犬晨号拥败壁，鸟雀昼啄微僵虫。","Rank":0,"PoetryId":null,"Pinyin":"jī quǎn chén háo yōng bài bì ，diǎo qiāo zhòu zhuó wēi jiāng chóng ","Tag":null,"Explanation":null,"English":null,"Sort":3,"Dynasty":"明"},{"Id":6866681,"Sentence":"白波溟濛绝津渡，家人斗粟营无路。","Rank":0,"PoetryId":null,"Pinyin":"bái bō mǐng mēng jué jīn dù ，gū rén dǒu sù yǐng mó lù ","Tag":null,"Explanation":null,"English":null,"Sort":4,"Dynasty":"明"},{"Id":6866682,"Sentence":"先生晏眠被如铁，起窥窗牖半开户。","Rank":0,"PoetryId":null,"Pinyin":"xiān shēng yàn mián bèi rú tiě ，qi kuī chuāng yǒu bàn kāi hù ","Tag":null,"Explanation":null,"English":null,"Sort":5,"Dynasty":"明"},{"Id":6866683,"Sentence":"村西老翁匍匐来，哽咽忧时贫不诉。","Rank":0,"PoetryId":null,"Pinyin":"cūn xī lǎo wēng pú fú lái ，gěng yān yōu shǐ pǐn bú sù ","Tag":null,"Explanation":null,"English":null,"Sort":6,"Dynasty":"明"},{"Id":6866684,"Sentence":"四方水旱夙饱闻，五岭岁时似堪度。","Rank":0,"PoetryId":null,"Pinyin":"sì fāng shui hàn sù bǎo wén ，wǔ ling suì shǐ shì kān dù ","Tag":null,"Explanation":null,"English":null,"Sort":7,"Dynasty":"明"},{"Id":6866685,"Sentence":"东南民力阴自竭，西北军输久难措。","Rank":0,"PoetryId":null,"Pinyin":"dōng nā mǐn lì yīn zì jié ，xī běi jūn shū jiu nán cuò ","Tag":null,"Explanation":null,"English":null,"Sort":8,"Dynasty":"明"},{"Id":6866686,"Sentence":"往年豫徵今年粮，斗斛取盈例非故。","Rank":0,"PoetryId":null,"Pinyin":"wǎng nián yù zhēng jīn nián liáng ，dǒu hú qǔ yīng lì fēi gù ","Tag":null,"Explanation":null,"English":null,"Sort":9,"Dynasty":"明"},{"Id":6866687,"Sentence":"春农布种望雨泽，十日恶风势犹怒。","Rank":0,"PoetryId":null,"Pinyin":"chūn nóng bù chóng wàng yǔ zé ，shǐ rì ě fēng shì yóu nù ","Tag":null,"Explanation":null,"English":null,"Sort":10,"Dynasty":"明"},{"Id":6866688,"Sentence":"丁男沟壑即未免，老朽骨骸宁复顾。","Rank":0,"PoetryId":null,"Pinyin":"dīng nán gōu hè jǐ wèi miǎn ，lǎo xiu gū hái nǐng fù gù ","Tag":null,"Explanation":null,"English":null,"Sort":11,"Dynasty":"明"},{"Id":6866689,"Sentence":"独饥愿赐一国食，独寒愿赐千家布。","Rank":0,"PoetryId":null,"Pinyin":"dú jī yuàn cì yī guó shǐ ，dú hán yuàn cì qiān gū bù ","Tag":null,"Explanation":null,"English":null,"Sort":12,"Dynasty":"明"},{"Id":6866690,"Sentence":"恶风恶风日不已，那得帝恩广膏露。","Rank":0,"PoetryId":null,"Pinyin":"ě fēng ě fēng rì bú yi ，nā dé dì ēn ān gāo lòu ","Tag":null,"Explanation":null,"English":null,"Sort":13,"Dynasty":"明"},{"Id":6866691,"Sentence":"先生听此重悄然，独立三叹风益颠。","Rank":0,"PoetryId":null,"Pinyin":"xiān shēng tīng ci chóng qiāo rán ，dú lì sān tàn fēng yì diān ","Tag":null,"Explanation":null,"English":null,"Sort":14,"Dynasty":"明"},{"Id":6866692,"Sentence":"租繇煎迫禾稼死，老翁何处呼皇天。","Rank":0,"PoetryId":null,"Pinyin":"zū yáo jiān pǎi hé jià si ，lǎo wēng hé chǔ hū huáng tiān ","Tag":null,"Explanation":null,"English":null,"Sort":15,"Dynasty":"明"},{"Id":6866693,"Sentence":"吁嗟老翁莫哽咽，村东寡妇哭卖田，官家白系偿珠钱。","Rank":0,"PoetryId":null,"Pinyin":"xū jiē lǎo wēng mò gěng yān ，cūn dōng guǎ fù kū mài tián ，guān gū bái jì cháng zhū qián ","Tag":null,"Explanation":null,"English":null,"Sort":16,"Dynasty":"明"}]}