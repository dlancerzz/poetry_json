{"Id":588452,"Title":"过汤阴谒岳忠武庙","Dynasty":"明","Author":"欧大任","Context":"遥指汤阴路，西寻鄂国居。行云犹惨淡，征马尽踌躇。逆虏兵曾炽，中原愤未除。旄头南落日，鼓角北征馀。谋国奸先蠹，和戎策已疏。黄龙期痛饮，丹诏促归与。草染苌弘血，霜飞乐毅书。皇天不可问，烈士竟何如。力尽朱仙镇，魂随二帝车。山河留壮气，不敢泣欷歔。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"adedbd6f5fe8db4c095796449cd40f6c","Step":0,"Verses":[{"Id":6273778,"Sentence":"遥指汤阴路，西寻鄂国居。","Rank":0,"PoetryId":null,"Pinyin":"yáo zhi shāng yīn lù ，xī xún è guó jū ","Tag":null,"Explanation":null,"English":null,"Sort":0,"Dynasty":"明"},{"Id":6273779,"Sentence":"行云犹惨淡，征马尽踌躇。","Rank":0,"PoetryId":null,"Pinyin":"háng yún yóu cǎn dàn ，zhēng mǎ jin chóu chú ","Tag":null,"Explanation":null,"English":null,"Sort":1,"Dynasty":"明"},{"Id":6273780,"Sentence":"逆虏兵曾炽，中原愤未除。","Rank":0,"PoetryId":null,"Pinyin":"nì lǔ bīng céng chì ，zhōng yuán fèn wèi chú ","Tag":null,"Explanation":null,"English":null,"Sort":2,"Dynasty":"明"},{"Id":6273781,"Sentence":"旄头南落日，鼓角北征馀。","Rank":0,"PoetryId":null,"Pinyin":"máo tóu nā là rì ，gǔ jiǎo běi zhēng yú ","Tag":null,"Explanation":null,"English":null,"Sort":3,"Dynasty":"明"},{"Id":6273782,"Sentence":"谋国奸先蠹，和戎策已疏。","Rank":0,"PoetryId":null,"Pinyin":"móu guó jiān xiān dù ，hé róng cè yi shū ","Tag":null,"Explanation":null,"English":null,"Sort":4,"Dynasty":"明"},{"Id":6273783,"Sentence":"黄龙期痛饮，丹诏促归与。","Rank":0,"PoetryId":null,"Pinyin":"huáng lóng jī tòng yin ，dān zhào cù guī yú ","Tag":null,"Explanation":null,"English":null,"Sort":5,"Dynasty":"明"},{"Id":6273784,"Sentence":"草染苌弘血，霜飞乐毅书。","Rank":0,"PoetryId":null,"Pinyin":"cǎo rǎn cháng hóng xiě ，shuāng fēi lè yì shū ","Tag":null,"Explanation":null,"English":null,"Sort":6,"Dynasty":"明"},{"Id":6273785,"Sentence":"皇天不可问，烈士竟何如。","Rank":0,"PoetryId":null,"Pinyin":"huáng tiān bú kě wèn ，liè shì jìng hé rú ","Tag":null,"Explanation":null,"English":null,"Sort":7,"Dynasty":"明"},{"Id":6273786,"Sentence":"力尽朱仙镇，魂随二帝车。","Rank":0,"PoetryId":null,"Pinyin":"lì jin zhū xiān zhēn ，hún suǐ èr dì chē ","Tag":null,"Explanation":null,"English":null,"Sort":8,"Dynasty":"明"},{"Id":6273787,"Sentence":"山河留壮气，不敢泣欷歔。","Rank":0,"PoetryId":null,"Pinyin":"shān hé lǐu zhuàng qì ，bú gǎn qì xī xū ","Tag":null,"Explanation":null,"English":null,"Sort":9,"Dynasty":"明"}]}