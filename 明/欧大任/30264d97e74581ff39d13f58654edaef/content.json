{"Id":591180,"Title":"送李惟实二首 其一","Dynasty":"明","Author":"欧大任","Context":"累累东田瓜，葛藟相缠牵。自非同根株，那能久不迁。爱子莫逆好，婉恋尊酒前。胡为互分合，复此当离筵。出门忽千里，念远繁忧煎。临岐一挥手，踟蹰顾櫜鞬。古交气谊固，松柏保岁寒。亮君秉高哲，抱策申赠言。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"30264d97e74581ff39d13f58654edaef","Step":0,"Verses":[{"Id":6865646,"Sentence":"累累东田瓜，葛藟相缠牵。","Rank":0,"PoetryId":null,"Pinyin":"léi léi dōng tián guā ，gé lěi xiāng chán qiān ","Tag":null,"Explanation":null,"English":null,"Sort":0,"Dynasty":"明"},{"Id":6865647,"Sentence":"自非同根株，那能久不迁。","Rank":0,"PoetryId":null,"Pinyin":"zì fēi tóng gēn zhū ，nā néng jiu bú qiān ","Tag":null,"Explanation":null,"English":null,"Sort":1,"Dynasty":"明"},{"Id":6865648,"Sentence":"爱子莫逆好，婉恋尊酒前。","Rank":0,"PoetryId":null,"Pinyin":"ài zi mò nì hǎo ，wǎn liàn zūn jiu qián ","Tag":null,"Explanation":null,"English":null,"Sort":2,"Dynasty":"明"},{"Id":6865649,"Sentence":"胡为互分合，复此当离筵。","Rank":0,"PoetryId":null,"Pinyin":"hú wéi hù fēn gě ，fù ci dāng lǐ yán ","Tag":null,"Explanation":null,"English":null,"Sort":3,"Dynasty":"明"},{"Id":6865650,"Sentence":"出门忽千里，念远繁忧煎。","Rank":0,"PoetryId":null,"Pinyin":"chū mén hū qiān li ，niàn yuǎn fán yōu jiān ","Tag":null,"Explanation":null,"English":null,"Sort":4,"Dynasty":"明"},{"Id":6865651,"Sentence":"临岐一挥手，踟蹰顾櫜鞬。","Rank":0,"PoetryId":null,"Pinyin":"lǐn qǐ yī huī shǒu ，chǐ chú gù gāo jiān ","Tag":null,"Explanation":null,"English":null,"Sort":5,"Dynasty":"明"},{"Id":6865652,"Sentence":"古交气谊固，松柏保岁寒。","Rank":0,"PoetryId":null,"Pinyin":"gǔ jiāo qì yì gù ，sōng bǎi bǎo suì hán ","Tag":null,"Explanation":null,"English":null,"Sort":6,"Dynasty":"明"},{"Id":6865653,"Sentence":"亮君秉高哲，抱策申赠言。","Rank":0,"PoetryId":null,"Pinyin":"liàng jūn bing gāo zhé ，bào cè shēn zèng yán ","Tag":null,"Explanation":null,"English":null,"Sort":7,"Dynasty":"明"}]}