{"Id":590383,"Title":"送鸡泽徐明府","Dynasty":"明","Author":"欧大任","Context":"授邑曲梁泽，君行笑割鸡。地雄漳水北，城倚太行西。赵璧衔山出，燕驹向月嘶。戴星秋省稼，禦雪夜装绨。百廪黄金堰，千家白马堤。分符仍重寄，塌羽未卑栖。才子怜徐干，诗名似万齐。恩偏移内甸，游不号愚溪。酒送双蓝尾，书成几赫蹄。陆沉犹有客，相忆在铜闺。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ebd166b1dacbdc6e1d64cb4b6be3ef07","Step":0,"Verses":[{"Id":6765234,"Sentence":"授邑曲梁泽，君行笑割鸡。","Rank":0,"PoetryId":null,"Pinyin":"shòu yì qū liáng zé ，jūn háng xiào gē jī ","Tag":null,"Explanation":null,"English":null,"Sort":0,"Dynasty":"明"},{"Id":6765235,"Sentence":"地雄漳水北，城倚太行西。","Rank":0,"PoetryId":null,"Pinyin":"地xióng zhāng shui běi ，chéng yi tài háng xī ","Tag":null,"Explanation":null,"English":null,"Sort":1,"Dynasty":"明"},{"Id":6765236,"Sentence":"赵璧衔山出，燕驹向月嘶。","Rank":0,"PoetryId":null,"Pinyin":"zhào bì xián shān chū ，yān jū xiàng yuè sī ","Tag":null,"Explanation":null,"English":null,"Sort":2,"Dynasty":"明"},{"Id":6765237,"Sentence":"戴星秋省稼，禦雪夜装绨。","Rank":0,"PoetryId":null,"Pinyin":"dài xīng qīu shěng jià ，yù xuě yè zhuāng tǐ ","Tag":null,"Explanation":null,"English":null,"Sort":3,"Dynasty":"明"},{"Id":6765238,"Sentence":"百廪黄金堰，千家白马堤。","Rank":0,"PoetryId":null,"Pinyin":"bǎi lin huáng jīn yàn ，qiān gū bái mǎ dī ","Tag":null,"Explanation":null,"English":null,"Sort":4,"Dynasty":"明"},{"Id":6765239,"Sentence":"分符仍重寄，塌羽未卑栖。","Rank":0,"PoetryId":null,"Pinyin":"fēn fú réng chóng jì ，tā yǔ wèi bēi qī ","Tag":null,"Explanation":null,"English":null,"Sort":5,"Dynasty":"明"},{"Id":6765240,"Sentence":"才子怜徐干，诗名似万齐。","Rank":0,"PoetryId":null,"Pinyin":"cái zi lián xú gān ，shī mǐng shì mò jì ","Tag":null,"Explanation":null,"English":null,"Sort":6,"Dynasty":"明"},{"Id":6765241,"Sentence":"恩偏移内甸，游不号愚溪。","Rank":0,"PoetryId":null,"Pinyin":"ēn piān yǐ nèi diàn ，yóu bú háo yú xī ","Tag":null,"Explanation":null,"English":null,"Sort":7,"Dynasty":"明"},{"Id":6765242,"Sentence":"酒送双蓝尾，书成几赫蹄。","Rank":0,"PoetryId":null,"Pinyin":"jiu sòng shuāng lán wěi ，shū chéng jī hè tǐ ","Tag":null,"Explanation":null,"English":null,"Sort":8,"Dynasty":"明"},{"Id":6765243,"Sentence":"陆沉犹有客，相忆在铜闺。","Rank":0,"PoetryId":null,"Pinyin":"lìu chén yóu yǒu kè ，xiāng yì zài tóng guī ","Tag":null,"Explanation":null,"English":null,"Sort":9,"Dynasty":"明"}]}