{"Id":590641,"Title":"海上三山行为唐仁卿父母双寿赋","Dynasty":"明","Author":"欧大任","Context":"君不见南北涨渤一水通，扶桑万里初日红。蓬莱瀛洲与方丈，黄金宫阙云气中。三神之山可望不可至，船行往往引以风。澄海东近扶桑东，霞冠星佩唐仙翁。陈姥秀笄六珈贵，重封偕老颜如童。华堂结构开耆寿，烟波绾带沧津口。鸾歌凤舞轩辕丘，包匦菁茅云梦薮。错衡文毂拥路衢，峨弁振缨向庭牖。雕盘缤纷翠釜驰，金支闪烁珠旗走。翁姥齐欢此日觞，象筵岁酌长生酒。仙郎计部莱衣斑，兰满阶墀玉树环。安期巨枣纷将献，王母蟠桃近可攀。君不见阜乡亭下赤舄还，千岁求我蓬莱间。且向天中觐双阙，还来海上访三山。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cdf8f8fd3455b6e27cf91957daac7682","Step":0,"Verses":[{"Id":6491701,"Sentence":"君不见南北涨渤一水通，扶桑万里初日红。","Rank":0,"PoetryId":null,"Pinyin":"jūn bú jiàn nā běi zhǎng bó yī shui tōng ，fú sāng mò li chū rì gōng ","Tag":null,"Explanation":null,"English":null,"Sort":0,"Dynasty":"明"},{"Id":6491702,"Sentence":"蓬莱瀛洲与方丈，黄金宫阙云气中。","Rank":0,"PoetryId":null,"Pinyin":"péng lái yǐng zhōu yú fāng zhàng ，huáng jīn gōng quē yún qì zhōng ","Tag":null,"Explanation":null,"English":null,"Sort":1,"Dynasty":"明"},{"Id":6491703,"Sentence":"三神之山可望不可至，船行往往引以风。","Rank":0,"PoetryId":null,"Pinyin":"sān shén zhī shān kě wàng bú kě zhì ，chuán háng wǎng wǎng yin yi fēng ","Tag":null,"Explanation":null,"English":null,"Sort":2,"Dynasty":"明"},{"Id":6491704,"Sentence":"澄海东近扶桑东，霞冠星佩唐仙翁。","Rank":0,"PoetryId":null,"Pinyin":"chéng hǎi dōng jìn fú sāng dōng ，xiá guān xīng pèi táng xiān wēng ","Tag":null,"Explanation":null,"English":null,"Sort":3,"Dynasty":"明"},{"Id":6491705,"Sentence":"陈姥秀笄六珈贵，重封偕老颜如童。","Rank":0,"PoetryId":null,"Pinyin":"chén lǎo xìu jī lìu jiā guì ，chóng fēng xié lǎo yán rú tóng ","Tag":null,"Explanation":null,"English":null,"Sort":4,"Dynasty":"明"},{"Id":6491706,"Sentence":"华堂结构开耆寿，烟波绾带沧津口。","Rank":0,"PoetryId":null,"Pinyin":"huā táng jiē gòu kāi qǐ shòu ，yān bō wǎn dài cāng jīn kǒu ","Tag":null,"Explanation":null,"English":null,"Sort":5,"Dynasty":"明"},{"Id":6491707,"Sentence":"鸾歌凤舞轩辕丘，包匦菁茅云梦薮。","Rank":0,"PoetryId":null,"Pinyin":"luán gē fèng wǔ xuān yuán qīu ，bāo gui jīng máo yún mèng sǒu ","Tag":null,"Explanation":null,"English":null,"Sort":6,"Dynasty":"明"},{"Id":6491708,"Sentence":"错衡文毂拥路衢，峨弁振缨向庭牖。","Rank":0,"PoetryId":null,"Pinyin":"cuò héng wén gū yōng lù qú ，é biàn zhèn yīng xiàng tǐng yǒu ","Tag":null,"Explanation":null,"English":null,"Sort":7,"Dynasty":"明"},{"Id":6491709,"Sentence":"雕盘缤纷翠釜驰，金支闪烁珠旗走。","Rank":0,"PoetryId":null,"Pinyin":"diāo pán bīn fēn cuì fǔ chǐ ，jīn zhī shǎn shuò zhū qǐ zǒu ","Tag":null,"Explanation":null,"English":null,"Sort":8,"Dynasty":"明"},{"Id":6491710,"Sentence":"翁姥齐欢此日觞，象筵岁酌长生酒。","Rank":0,"PoetryId":null,"Pinyin":"wēng lǎo jì huān ci rì shāng ，xiàng yán suì zhuó cháng shēng jiu ","Tag":null,"Explanation":null,"English":null,"Sort":9,"Dynasty":"明"},{"Id":6491711,"Sentence":"仙郎计部莱衣斑，兰满阶墀玉树环。","Rank":0,"PoetryId":null,"Pinyin":"xiān láng jì bù lái yī bān ，lán mǎn jiē chǐ yù shù huán ","Tag":null,"Explanation":null,"English":null,"Sort":10,"Dynasty":"明"},{"Id":6491712,"Sentence":"安期巨枣纷将献，王母蟠桃近可攀。","Rank":0,"PoetryId":null,"Pinyin":"ān jī jù zǎo fēn jiāng suō ，wáng mǔ pán táo jìn kě pān ","Tag":null,"Explanation":null,"English":null,"Sort":11,"Dynasty":"明"},{"Id":6491713,"Sentence":"君不见阜乡亭下赤舄还，千岁求我蓬莱间。","Rank":0,"PoetryId":null,"Pinyin":"jūn bú jiàn fù xiāng tǐng xià chì xì hái ，qiān suì qǐu wǒ péng lái jiān ","Tag":null,"Explanation":null,"English":null,"Sort":12,"Dynasty":"明"},{"Id":6491714,"Sentence":"且向天中觐双阙，还来海上访三山。","Rank":0,"PoetryId":null,"Pinyin":"jū xiàng tiān zhōng jìn shuāng quē ，hái lái hǎi shǎng fǎng sān shān ","Tag":null,"Explanation":null,"English":null,"Sort":13,"Dynasty":"明"}]}