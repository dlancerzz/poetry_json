{"Id":692260,"Title":"同家兄公毅泊舟青萝山下忆故从兄元龙四首","Dynasty":"明","Author":"欧大任","Context":"蓑笠冲寒晚系舟，知君泉下亦离忧。不须浪泊他年路，已忆平生马少游。冒寒曾上抱旗山，逸步飘然不可攀。明日招魂向山上，江南摇落早知还。忆君同泊海西津，夜半围炉酒百巡。今夜扁舟惟有泪，满江风雪觅何人。死别千年无见期，平生幽恨独君知。萧萧松柏悲风起，犹记萝山恸哭时。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f73fabe8f26e075ad09e0a6cbc8b70d8","Step":0,"Verses":[{"Id":6214244,"Sentence":"蓑笠冲寒晚系舟，知君泉下亦离忧。","Rank":0,"PoetryId":null,"Pinyin":"suō lì chōng hán wǎn jì zhōu ，zhī jūn quán xià yì lǐ yōu ","Tag":null,"Explanation":null,"English":null,"Sort":0,"Dynasty":"明"},{"Id":6214245,"Sentence":"不须浪泊他年路，已忆平生马少游。","Rank":0,"PoetryId":null,"Pinyin":"bú xū làng bó tā nián lù ，yi yì pǐng shēng mǎ shǎo yóu ","Tag":null,"Explanation":null,"English":null,"Sort":1,"Dynasty":"明"},{"Id":6214246,"Sentence":"冒寒曾上抱旗山，逸步飘然不可攀。","Rank":0,"PoetryId":null,"Pinyin":"mào hán céng shǎng bào qǐ shān ，yì bù piāo rán bú kě pān ","Tag":null,"Explanation":null,"English":null,"Sort":2,"Dynasty":"明"},{"Id":6214247,"Sentence":"明日招魂向山上，江南摇落早知还。","Rank":0,"PoetryId":null,"Pinyin":"mǐng rì qiáo hún xiàng shān shǎng ，jiāng nā yáo là zǎo zhī hái ","Tag":null,"Explanation":null,"English":null,"Sort":3,"Dynasty":"明"},{"Id":6214248,"Sentence":"忆君同泊海西津，夜半围炉酒百巡。","Rank":0,"PoetryId":null,"Pinyin":"yì jūn tóng bó hǎi xī jīn ，yè bàn wéi lú jiu bǎi xún ","Tag":null,"Explanation":null,"English":null,"Sort":4,"Dynasty":"明"},{"Id":6214249,"Sentence":"今夜扁舟惟有泪，满江风雪觅何人。","Rank":0,"PoetryId":null,"Pinyin":"jīn yè biǎn zhōu wéi yǒu lèi ，mǎn jiāng fēng xuě mì hé rén ","Tag":null,"Explanation":null,"English":null,"Sort":5,"Dynasty":"明"},{"Id":6214250,"Sentence":"死别千年无见期，平生幽恨独君知。","Rank":0,"PoetryId":null,"Pinyin":"si bié qiān nián mó jiàn jī ，pǐng shēng yōu hèn dú jūn zhī ","Tag":null,"Explanation":null,"English":null,"Sort":6,"Dynasty":"明"},{"Id":6214251,"Sentence":"萧萧松柏悲风起，犹记萝山恸哭时。","Rank":0,"PoetryId":null,"Pinyin":"xiāo xiāo sōng bǎi bēi fēng qi ，yóu jì luó shān tòng kū shǐ ","Tag":null,"Explanation":null,"English":null,"Sort":7,"Dynasty":"明"}]}