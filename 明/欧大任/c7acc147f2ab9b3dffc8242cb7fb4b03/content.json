{"Id":692307,"Title":"九日晚复同虎臣过伯玄饮湖上楼四首","Dynasty":"明","Author":"欧大任","Context":"霓旌西导过湖船，岳色秋风散夕烟。醉击空明涛欲起，綵云楼阁在中天。金刚台小一鸱夷，大苏大阳如酒卮。刘郎字字白云气，犹嚼黄花把剑吹。吴生对酒望天都，作赋曾同楚大夫。我采三花游二室，明年相忆佩茱萸。楼前列岫碧崔嵬，仆仆先生黄鹤来。遥动仙人一瓢酒，看余东海渡蓬莱。","PoertyType":null,"Cipai":"九日","Status":1,"Rank":0,"Tag":null,"Explanation":null,"First":null,"Guid":"c7acc147f2ab9b3dffc8242cb7fb4b03","Step":0,"Verses":[{"Id":6214500,"Sentence":"霓旌西导过湖船，岳色秋风散夕烟。","Rank":0,"PoetryId":null,"Pinyin":"nǐ jīng xī dǎo guō hú chuán ，yuè sè qīu fēng sǎn xī yān ","Tag":null,"Explanation":null,"English":null,"Sort":0,"Dynasty":"明"},{"Id":6214501,"Sentence":"醉击空明涛欲起，綵云楼阁在中天。","Rank":0,"PoetryId":null,"Pinyin":"zuì jī kōng mǐng tāo yù qi ，cǎi yún lóu gé zài zhōng tiān ","Tag":null,"Explanation":null,"English":null,"Sort":1,"Dynasty":"明"},{"Id":6214502,"Sentence":"金刚台小一鸱夷，大苏大阳如酒卮。","Rank":0,"PoetryId":null,"Pinyin":"jīn gāng tāi xiǎo yī chī yǐ ，dà sū dà yáng rú jiu zhī ","Tag":null,"Explanation":null,"English":null,"Sort":2,"Dynasty":"明"},{"Id":6214503,"Sentence":"刘郎字字白云气，犹嚼黄花把剑吹。","Rank":0,"PoetryId":null,"Pinyin":"lǐu láng zì zì bái yún qì ，yóu jiáo huáng huā bǎ jiàn chuī ","Tag":null,"Explanation":null,"English":null,"Sort":3,"Dynasty":"明"},{"Id":6214504,"Sentence":"吴生对酒望天都，作赋曾同楚大夫。","Rank":0,"PoetryId":null,"Pinyin":"wú shēng duì jiu wàng tiān dōu ，zuō fù céng tóng chǔ dà fū ","Tag":null,"Explanation":null,"English":null,"Sort":4,"Dynasty":"明"},{"Id":6214505,"Sentence":"我采三花游二室，明年相忆佩茱萸。","Rank":0,"PoetryId":null,"Pinyin":"wǒ cǎi sān huā yóu èr shì ，mǐng nián xiāng yì pèi zhū yú ","Tag":null,"Explanation":null,"English":null,"Sort":5,"Dynasty":"明"},{"Id":6214506,"Sentence":"楼前列岫碧崔嵬，仆仆先生黄鹤来。","Rank":0,"PoetryId":null,"Pinyin":"lóu qián liè xìu bì cuī wéi ，pū pū xiān shēng huáng hè lái ","Tag":null,"Explanation":null,"English":null,"Sort":6,"Dynasty":"明"},{"Id":6214507,"Sentence":"遥动仙人一瓢酒，看余东海渡蓬莱。","Rank":0,"PoetryId":null,"Pinyin":"yáo dòng xiān rén yī piáo jiu ，kān yú dōng hǎi dù péng lái ","Tag":null,"Explanation":null,"English":null,"Sort":7,"Dynasty":"明"}]}