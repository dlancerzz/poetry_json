{"Id":468448,"Title":"燕然行","Dynasty":"明","Author":"冯琦","Context":"石粼粼，草斑斑，边城五月如秋寒。渺渺平沙几千里，天风吹暗燕然山。燕然山下临大虏，旁有两人相对语，握手长叹泪如雨。一人自言出门时，床头妻子牵衣啼。桁上无襦釜无糜，君今早出何时归？且复牴泪一慰之，投剑仰天自叹欷。朝役镇城南，暮抵镇城下。闻说派尖丁，复道散夷马。已知饥寒弃原野，仓皇骨肉忍相舍。一人欲语还嗫嚅，回头看有行人无。一从互市不备胡，但备将军营内呼。营内呼，何时已，君亦大从容，复欲念妻子。奔走无小休，何暇问生死。中夜归来且自喜，宁知明日复尔尔。丈夫生死会有时，恨不一死骄胡垒。仓卒有语难具陈，不敢久立当通津。夜来同望关山月，应照关前洒泪人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"120bd647e1f8ae25c272a16f3e2b041c","Step":0,"Verses":[{"Id":6657830,"Sentence":"石粼粼，草斑斑，边城五月如秋寒。","Rank":0,"PoetryId":null,"Pinyin":"dàn lǐn lǐn ，cǎo bān bān ，biān chéng wǔ yuè rú qīu hán ","Tag":null,"Explanation":null,"English":null,"Sort":0,"Dynasty":"明"},{"Id":6657831,"Sentence":"渺渺平沙几千里，天风吹暗燕然山。","Rank":0,"PoetryId":null,"Pinyin":"miǎo miǎo pǐng shā jī qiān li ，tiān fēng chuī àn yān rán shān ","Tag":null,"Explanation":null,"English":null,"Sort":1,"Dynasty":"明"},{"Id":6657832,"Sentence":"燕然山下临大虏，旁有两人相对语，握手长叹泪如雨。","Rank":0,"PoetryId":null,"Pinyin":"yān rán shān xià lǐn dà lǔ ，páng yǒu liǎng rén xiāng duì yǔ ，wò shǒu cháng tàn lèi rú yǔ ","Tag":null,"Explanation":null,"English":null,"Sort":2,"Dynasty":"明"},{"Id":6657833,"Sentence":"一人自言出门时，床头妻子牵衣啼。","Rank":0,"PoetryId":null,"Pinyin":"yī rén zì yán chū mén shǐ ，chuáng tóu qī zi qiān yī tǐ ","Tag":null,"Explanation":null,"English":null,"Sort":3,"Dynasty":"明"},{"Id":6657834,"Sentence":"桁上无襦釜无糜，君今早出何时归？","Rank":0,"PoetryId":null,"Pinyin":"héng shǎng mó rú fǔ mó méi ，jūn jīn zǎo chū hé shǐ guī ","Tag":null,"Explanation":null,"English":null,"Sort":4,"Dynasty":"明"},{"Id":6657835,"Sentence":"且复牴泪一慰之，投剑仰天自叹欷。","Rank":0,"PoetryId":null,"Pinyin":"jū fù dī lèi yī wèi zhī ，tóu jiàn yǎng tiān zì tàn xī ","Tag":null,"Explanation":null,"English":null,"Sort":5,"Dynasty":"明"},{"Id":6657836,"Sentence":"朝役镇城南，暮抵镇城下。","Rank":0,"PoetryId":null,"Pinyin":"cháo yì zhēn chéng nā ，mù di zhēn chéng xià ","Tag":null,"Explanation":null,"English":null,"Sort":6,"Dynasty":"明"},{"Id":6657837,"Sentence":"闻说派尖丁，复道散夷马。","Rank":0,"PoetryId":null,"Pinyin":"wén shuì pā jiān dīng ，fù dāo sǎn yǐ mǎ ","Tag":null,"Explanation":null,"English":null,"Sort":7,"Dynasty":"明"},{"Id":6657838,"Sentence":"已知饥寒弃原野，仓皇骨肉忍相舍。","Rank":0,"PoetryId":null,"Pinyin":"yi zhī jī hán qì yuán yě ，cāng huáng gū ròu rěn xiāng shě ","Tag":null,"Explanation":null,"English":null,"Sort":8,"Dynasty":"明"},{"Id":6657839,"Sentence":"一人欲语还嗫嚅，回头看有行人无。","Rank":0,"PoetryId":null,"Pinyin":"yī rén yù yǔ hái niè rú ，huǐ tóu kān yǒu háng rén mó ","Tag":null,"Explanation":null,"English":null,"Sort":9,"Dynasty":"明"},{"Id":6657840,"Sentence":"一从互市不备胡，但备将军营内呼。","Rank":0,"PoetryId":null,"Pinyin":"yī cóng hù shì bú bèi hú ，dàn bèi jiāng jūn yǐng nèi hū ","Tag":null,"Explanation":null,"English":null,"Sort":10,"Dynasty":"明"},{"Id":6657841,"Sentence":"营内呼，何时已，君亦大从容，复欲念妻子。","Rank":0,"PoetryId":null,"Pinyin":"yǐng nèi hū ，hé shǐ yi ，jūn yì dà cóng róng ，fù yù niàn qī zi ","Tag":null,"Explanation":null,"English":null,"Sort":11,"Dynasty":"明"},{"Id":6657842,"Sentence":"奔走无小休，何暇问生死。","Rank":0,"PoetryId":null,"Pinyin":"bēn zǒu mó xiǎo xīu ，hé xiá wèn shēng si ","Tag":null,"Explanation":null,"English":null,"Sort":12,"Dynasty":"明"},{"Id":6657843,"Sentence":"中夜归来且自喜，宁知明日复尔尔。","Rank":0,"PoetryId":null,"Pinyin":"zhōng yè guī lái jū zì xi ，nǐng zhī mǐng rì fù ěr ěr ","Tag":null,"Explanation":null,"English":null,"Sort":13,"Dynasty":"明"},{"Id":6657844,"Sentence":"丈夫生死会有时，恨不一死骄胡垒。","Rank":0,"PoetryId":null,"Pinyin":"zhàng fū shēng si huì yǒu shǐ ，hèn bú yī si jiāo hú lěi ","Tag":null,"Explanation":null,"English":null,"Sort":14,"Dynasty":"明"},{"Id":6657845,"Sentence":"仓卒有语难具陈，不敢久立当通津。","Rank":0,"PoetryId":null,"Pinyin":"cāng cù yǒu yǔ nán jù chén ，bú gǎn jiu lì dāng tōng jīn ","Tag":null,"Explanation":null,"English":null,"Sort":15,"Dynasty":"明"},{"Id":6657846,"Sentence":"夜来同望关山月，应照关前洒泪人。","Rank":0,"PoetryId":null,"Pinyin":"yè lái tóng wàng guān shān yuè ，yīng zhào guān qián sǎ lèi rén ","Tag":null,"Explanation":null,"English":null,"Sort":16,"Dynasty":"明"}]}