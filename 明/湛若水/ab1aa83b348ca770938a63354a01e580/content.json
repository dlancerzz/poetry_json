{"Id":491469,"Title":"吊伏波将军辞","Dynasty":"明","Author":"湛若水","Context":"承哲皇之嘉命兮，恭秉节于南荒。浔横之修阻兮，敬奠先生。昔炎祚之中熄兮，纷名号于嚣融。识帝王之有真兮，初岸帻于相逢。建大勋于汉鼎兮，扬炎焰而重征，光南交以甸荒服兮，侯臣服于天王。彼圣哲之谟训兮，罔宠利于成功。监四序之代谢兮，恒伏辱于显荣。矧鱼目之混珍兮，玉亦污夫苍蝇。夫何薏苡之贱微兮，俾胶漆之弗终。慨伊义之自古兮，奚悄悄而内忡。繄客星之辉煌兮，渺江湖之高踪。矫鸿飞之冥冥兮，弋虽巧奚施工。岂经济之或歉兮，谅主器之不同。予有事于兹土兮，仰先哲之遗风。匪神武之威远兮，遏四海以攸同。撷江蓠与芳芷兮，跽虔荐以予衷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ab1aa83b348ca770938a63354a01e580","Step":0,"Verses":[{"Id":6797281,"Sentence":"承哲皇之嘉命兮，恭秉节于南荒。","Rank":0,"PoetryId":null,"Pinyin":"chéng zhé huáng zhī jiā mìng xī ，gōng bing jiē yú nā huāng ","Tag":null,"Explanation":null,"English":null,"Sort":0,"Dynasty":"明"},{"Id":6797282,"Sentence":"浔横之修阻兮，敬奠先生。","Rank":0,"PoetryId":null,"Pinyin":"xún héng zhī xīu zǔ xī ，jìng diàn xiān shēng ","Tag":null,"Explanation":null,"English":null,"Sort":1,"Dynasty":"明"},{"Id":6797283,"Sentence":"昔炎祚之中熄兮，纷名号于嚣融。","Rank":0,"PoetryId":null,"Pinyin":"xī yán zuò zhī zhōng xī xī ，fēn mǐng háo yú áo róng ","Tag":null,"Explanation":null,"English":null,"Sort":2,"Dynasty":"明"},{"Id":6797284,"Sentence":"识帝王之有真兮，初岸帻于相逢。","Rank":0,"PoetryId":null,"Pinyin":"shǐ dì wáng zhī yǒu zhēn xī ，chū àn zé yú xiāng féng ","Tag":null,"Explanation":null,"English":null,"Sort":3,"Dynasty":"明"},{"Id":6797285,"Sentence":"建大勋于汉鼎兮，扬炎焰而重征，光南交以甸荒服兮，侯臣服于天王。","Rank":0,"PoetryId":null,"Pinyin":"jiàn dà xūn yú hàn ding xī ，yáng yán yàn ér chóng zhēng ，guāng nā jiāo yi diàn huāng fú xī ，hóu chén fú yú tiān wáng ","Tag":null,"Explanation":null,"English":null,"Sort":4,"Dynasty":"明"},{"Id":6797286,"Sentence":"彼圣哲之谟训兮，罔宠利于成功。","Rank":0,"PoetryId":null,"Pinyin":"bi shèng zhé zhī mó xùn xī ，wǎng chǒng lì yú chéng gōng ","Tag":null,"Explanation":null,"English":null,"Sort":5,"Dynasty":"明"},{"Id":6797287,"Sentence":"监四序之代谢兮，恒伏辱于显荣。","Rank":0,"PoetryId":null,"Pinyin":"jiān sì xù zhī dài xiè xī ，héng fú rǔ yú xiǎn róng ","Tag":null,"Explanation":null,"English":null,"Sort":6,"Dynasty":"明"},{"Id":6797288,"Sentence":"矧鱼目之混珍兮，玉亦污夫苍蝇。","Rank":0,"PoetryId":null,"Pinyin":"shěn yú mù zhī hún zhēn xī ，yù yì wū fū cāng yǐng ","Tag":null,"Explanation":null,"English":null,"Sort":7,"Dynasty":"明"},{"Id":6797289,"Sentence":"夫何薏苡之贱微兮，俾胶漆之弗终。","Rank":0,"PoetryId":null,"Pinyin":"fū hé yì yi zhī jiàn wēi xī ，bi jiāo qī zhī fú zhōng ","Tag":null,"Explanation":null,"English":null,"Sort":8,"Dynasty":"明"},{"Id":6797290,"Sentence":"慨伊义之自古兮，奚悄悄而内忡。","Rank":0,"PoetryId":null,"Pinyin":"kǎi yī yǐ zhī zì gǔ xī ，xī qiāo qiāo ér nèi chōng ","Tag":null,"Explanation":null,"English":null,"Sort":9,"Dynasty":"明"},{"Id":6797291,"Sentence":"繄客星之辉煌兮，渺江湖之高踪。","Rank":0,"PoetryId":null,"Pinyin":"yī kè xīng zhī huī huāng xī ，miǎo jiāng hú zhī gāo zōng ","Tag":null,"Explanation":null,"English":null,"Sort":10,"Dynasty":"明"},{"Id":6797292,"Sentence":"矫鸿飞之冥冥兮，弋虽巧奚施工。","Rank":0,"PoetryId":null,"Pinyin":"jiáo hóng fēi zhī mǐng mǐng xī ，yì suī qiǎo xī shī gōng ","Tag":null,"Explanation":null,"English":null,"Sort":11,"Dynasty":"明"},{"Id":6797293,"Sentence":"岂经济之或歉兮，谅主器之不同。","Rank":0,"PoetryId":null,"Pinyin":"qi jīng ji zhī huò qiàn xī ，liàng zhǔ qì zhī bú tóng ","Tag":null,"Explanation":null,"English":null,"Sort":12,"Dynasty":"明"},{"Id":6797294,"Sentence":"予有事于兹土兮，仰先哲之遗风。","Rank":0,"PoetryId":null,"Pinyin":"yú yǒu shì yú cǐ tǔ xī ，yǎng xiān zhé zhī wèi fēng ","Tag":null,"Explanation":null,"English":null,"Sort":13,"Dynasty":"明"},{"Id":6797295,"Sentence":"匪神武之威远兮，遏四海以攸同。","Rank":0,"PoetryId":null,"Pinyin":"fěi shén wǔ zhī wēi yuǎn xī ，è sì hǎi yi yōu tóng ","Tag":null,"Explanation":null,"English":null,"Sort":14,"Dynasty":"明"},{"Id":6797296,"Sentence":"撷江蓠与芳芷兮，跽虔荐以予衷。","Rank":0,"PoetryId":null,"Pinyin":"xié jiāng lǐ yú fāng zhi xī ，jì qián jiàn yi yú zhōng ","Tag":null,"Explanation":null,"English":null,"Sort":15,"Dynasty":"明"}]}