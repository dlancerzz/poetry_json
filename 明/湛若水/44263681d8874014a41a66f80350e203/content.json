{"Id":698683,"Title":"高氏祖庙诗","Dynasty":"明","Author":"湛若水","Context":"奕奕大族，世于乐清。维诗维礼，维以簪缨。匪维缨也，维礼维诗。维彼瓜瓞，胤庆无期。奕奕令族，世于高奥。维孝维弟，勿替尔祚。匪伊祚矣，维以孝弟。维以慈让，于庆千祀。于穆大宗，本支太尉。继继其传，迨于五世。维行营公，扈驾而南。聿来于温，厥家且蕃。是曰世则，高奥之始。维木载根，维源斯水。于昭堂庙，堂庙盘谷。维屿维茗，山水之蓄。其蓄维何，维茗维水。维有蘋蘩，以荐嘉祉。厥荐曷加，有田黍稷。维兹馨香，以昭明德。于潭宗会，时思著存。左昭右穆，祔祧有伦。维伦笃恩，富贫壹义。尔子尔姓，来燕来祀。相尔斋庖，罔匪洁齐。毋二三尔心，尔祖其来。尔登环翠，尔兴尔思。若乘云车，若前雨旗。延月斯沼，受泉于岩。尔涤尔器，尔洗尔心。爰渡桥矣，爰陟望云。君子孝思，维孝斯存。于弘有庙，有庙孔贲。厥孙维谁，秋卿之贰。秋卿之贰，大都之宪。维贤孔嘉，厥品维二。都宪曰嘻，匪则友机。维祖华亭，维考光禄。维述庵公，是训是廓。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"44263681d8874014a41a66f80350e203","Step":0,"Verses":[{"Id":6310221,"Sentence":"维贤孔嘉，厥品维二。","Rank":0,"PoetryId":null,"Pinyin":"wéi xián kǒng jiā ，jué pin wéi èr ","Tag":null,"Explanation":null,"English":null,"Sort":35,"Dynasty":"明"},{"Id":6310222,"Sentence":"都宪曰嘻，匪则友机。","Rank":0,"PoetryId":null,"Pinyin":"dōu xiǎn yuē xī ，fěi zé yǒu jī ","Tag":null,"Explanation":null,"English":null,"Sort":36,"Dynasty":"明"},{"Id":6310223,"Sentence":"维祖华亭，维考光禄。","Rank":0,"PoetryId":null,"Pinyin":"wéi zǔ huā tǐng ，wéi kǎo guāng lù ","Tag":null,"Explanation":null,"English":null,"Sort":37,"Dynasty":"明"},{"Id":6310224,"Sentence":"维述庵公，是训是廓。","Rank":0,"PoetryId":null,"Pinyin":"wéi shù ān gōng ，shì xùn shì kuò ","Tag":null,"Explanation":null,"English":null,"Sort":38,"Dynasty":"明"},{"Id":6310186,"Sentence":"奕奕大族，世于乐清。","Rank":0,"PoetryId":null,"Pinyin":"yì yì dà zú ，shì yú lè qīng ","Tag":null,"Explanation":null,"English":null,"Sort":0,"Dynasty":"明"},{"Id":6310187,"Sentence":"维诗维礼，维以簪缨。","Rank":0,"PoetryId":null,"Pinyin":"wéi shī wéi li ，wéi yi zān yīng ","Tag":null,"Explanation":null,"English":null,"Sort":1,"Dynasty":"明"},{"Id":6310188,"Sentence":"匪维缨也，维礼维诗。","Rank":0,"PoetryId":null,"Pinyin":"fěi wéi yīng yě ，wéi li wéi shī ","Tag":null,"Explanation":null,"English":null,"Sort":2,"Dynasty":"明"},{"Id":6310189,"Sentence":"维彼瓜瓞，胤庆无期。","Rank":0,"PoetryId":null,"Pinyin":"wéi bi guā dié ，yìn qìng mó jī ","Tag":null,"Explanation":null,"English":null,"Sort":3,"Dynasty":"明"},{"Id":6310190,"Sentence":"奕奕令族，世于高奥。","Rank":0,"PoetryId":null,"Pinyin":"yì yì ling zú ，shì yú gāo ào ","Tag":null,"Explanation":null,"English":null,"Sort":4,"Dynasty":"明"},{"Id":6310191,"Sentence":"维孝维弟，勿替尔祚。","Rank":0,"PoetryId":null,"Pinyin":"wéi xiào wéi dì ，wù tì ěr zuò ","Tag":null,"Explanation":null,"English":null,"Sort":5,"Dynasty":"明"},{"Id":6310192,"Sentence":"匪伊祚矣，维以孝弟。","Rank":0,"PoetryId":null,"Pinyin":"fěi yī zuò yi ，wéi yi xiào dì ","Tag":null,"Explanation":null,"English":null,"Sort":6,"Dynasty":"明"},{"Id":6310193,"Sentence":"维以慈让，于庆千祀。","Rank":0,"PoetryId":null,"Pinyin":"wéi yi cǐ ràng ，yú qìng qiān sì ","Tag":null,"Explanation":null,"English":null,"Sort":7,"Dynasty":"明"},{"Id":6310194,"Sentence":"于穆大宗，本支太尉。","Rank":0,"PoetryId":null,"Pinyin":"yú mù dà zōng ，běn zhī tài wèi ","Tag":null,"Explanation":null,"English":null,"Sort":8,"Dynasty":"明"},{"Id":6310195,"Sentence":"继继其传，迨于五世。","Rank":0,"PoetryId":null,"Pinyin":"jì jì jī chuán ，dài yú wǔ shì ","Tag":null,"Explanation":null,"English":null,"Sort":9,"Dynasty":"明"},{"Id":6310196,"Sentence":"维行营公，扈驾而南。","Rank":0,"PoetryId":null,"Pinyin":"wéi háng yǐng gōng ，hù jià ér nā ","Tag":null,"Explanation":null,"English":null,"Sort":10,"Dynasty":"明"},{"Id":6310197,"Sentence":"聿来于温，厥家且蕃。","Rank":0,"PoetryId":null,"Pinyin":"yù lái yú wēn ，jué gū jū fān ","Tag":null,"Explanation":null,"English":null,"Sort":11,"Dynasty":"明"},{"Id":6310198,"Sentence":"是曰世则，高奥之始。","Rank":0,"PoetryId":null,"Pinyin":"shì yuē shì zé ，gāo ào zhī shi ","Tag":null,"Explanation":null,"English":null,"Sort":12,"Dynasty":"明"},{"Id":6310199,"Sentence":"维木载根，维源斯水。","Rank":0,"PoetryId":null,"Pinyin":"wéi mù zǎi gēn ，wéi yuán sī shui ","Tag":null,"Explanation":null,"English":null,"Sort":13,"Dynasty":"明"},{"Id":6310200,"Sentence":"于昭堂庙，堂庙盘谷。","Rank":0,"PoetryId":null,"Pinyin":"yú zhāo táng miào ，táng miào pán gǔ ","Tag":null,"Explanation":null,"English":null,"Sort":14,"Dynasty":"明"},{"Id":6310201,"Sentence":"维屿维茗，山水之蓄。","Rank":0,"PoetryId":null,"Pinyin":"wéi yǔ wéi mǐng ，shān shui zhī xù ","Tag":null,"Explanation":null,"English":null,"Sort":15,"Dynasty":"明"},{"Id":6310202,"Sentence":"其蓄维何，维茗维水。","Rank":0,"PoetryId":null,"Pinyin":"jī xù wéi hé ，wéi mǐng wéi shui ","Tag":null,"Explanation":null,"English":null,"Sort":16,"Dynasty":"明"},{"Id":6310203,"Sentence":"维有蘋蘩，以荐嘉祉。","Rank":0,"PoetryId":null,"Pinyin":"wéi yǒu pǐn fán ，yi jiàn jiā zhi ","Tag":null,"Explanation":null,"English":null,"Sort":17,"Dynasty":"明"},{"Id":6310204,"Sentence":"厥荐曷加，有田黍稷。","Rank":0,"PoetryId":null,"Pinyin":"jué jiàn hé jiā ，yǒu tián shǔ jì ","Tag":null,"Explanation":null,"English":null,"Sort":18,"Dynasty":"明"},{"Id":6310205,"Sentence":"维兹馨香，以昭明德。","Rank":0,"PoetryId":null,"Pinyin":"wéi cǐ xīn xiāng ，yi zhāo mǐng dé ","Tag":null,"Explanation":null,"English":null,"Sort":19,"Dynasty":"明"},{"Id":6310206,"Sentence":"于潭宗会，时思著存。","Rank":0,"PoetryId":null,"Pinyin":"yú tán zōng huì ，shǐ sāi 著cún ","Tag":null,"Explanation":null,"English":null,"Sort":20,"Dynasty":"明"},{"Id":6310207,"Sentence":"左昭右穆，祔祧有伦。","Rank":0,"PoetryId":null,"Pinyin":"zuǒ zhāo yòu mù ，fù tiāo yǒu lún ","Tag":null,"Explanation":null,"English":null,"Sort":21,"Dynasty":"明"},{"Id":6310208,"Sentence":"维伦笃恩，富贫壹义。","Rank":0,"PoetryId":null,"Pinyin":"wéi lún dǔ ēn ，fù pǐn yī yǐ ","Tag":null,"Explanation":null,"English":null,"Sort":22,"Dynasty":"明"},{"Id":6310209,"Sentence":"尔子尔姓，来燕来祀。","Rank":0,"PoetryId":null,"Pinyin":"ěr zi ěr xìng ，lái yān lái sì ","Tag":null,"Explanation":null,"English":null,"Sort":23,"Dynasty":"明"},{"Id":6310210,"Sentence":"相尔斋庖，罔匪洁齐。","Rank":0,"PoetryId":null,"Pinyin":"xiāng ěr zhāi páo ，wǎng fěi jié jì ","Tag":null,"Explanation":null,"English":null,"Sort":24,"Dynasty":"明"},{"Id":6310211,"Sentence":"毋二三尔心，尔祖其来。","Rank":0,"PoetryId":null,"Pinyin":"wú èr sān ěr xīn ，ěr zǔ jī lái ","Tag":null,"Explanation":null,"English":null,"Sort":25,"Dynasty":"明"},{"Id":6310212,"Sentence":"尔登环翠，尔兴尔思。","Rank":0,"PoetryId":null,"Pinyin":"ěr dēng huán cuì ，ěr xīng ěr sāi ","Tag":null,"Explanation":null,"English":null,"Sort":26,"Dynasty":"明"},{"Id":6310213,"Sentence":"若乘云车，若前雨旗。","Rank":0,"PoetryId":null,"Pinyin":"rě chéng yún chē ，rě qián yǔ qǐ ","Tag":null,"Explanation":null,"English":null,"Sort":27,"Dynasty":"明"},{"Id":6310214,"Sentence":"延月斯沼，受泉于岩。","Rank":0,"PoetryId":null,"Pinyin":"yán yuè sī zhǎo ，shòu quán yú yán ","Tag":null,"Explanation":null,"English":null,"Sort":28,"Dynasty":"明"},{"Id":6310215,"Sentence":"尔涤尔器，尔洗尔心。","Rank":0,"PoetryId":null,"Pinyin":"ěr dǐ ěr qì ，ěr xi ěr xīn ","Tag":null,"Explanation":null,"English":null,"Sort":29,"Dynasty":"明"},{"Id":6310216,"Sentence":"爰渡桥矣，爰陟望云。","Rank":0,"PoetryId":null,"Pinyin":"yuán dù qiáo yi ，yuán zhì wàng yún ","Tag":null,"Explanation":null,"English":null,"Sort":30,"Dynasty":"明"},{"Id":6310217,"Sentence":"君子孝思，维孝斯存。","Rank":0,"PoetryId":null,"Pinyin":"jūn zi xiào sāi ，wéi xiào sī cún ","Tag":null,"Explanation":null,"English":null,"Sort":31,"Dynasty":"明"},{"Id":6310218,"Sentence":"于弘有庙，有庙孔贲。","Rank":0,"PoetryId":null,"Pinyin":"yú hóng yǒu miào ，yǒu miào kǒng bēn ","Tag":null,"Explanation":null,"English":null,"Sort":32,"Dynasty":"明"},{"Id":6310219,"Sentence":"厥孙维谁，秋卿之贰。","Rank":0,"PoetryId":null,"Pinyin":"jué sūn wéi shéi ，qīu qīng zhī èr ","Tag":null,"Explanation":null,"English":null,"Sort":33,"Dynasty":"明"},{"Id":6310220,"Sentence":"秋卿之贰，大都之宪。","Rank":0,"PoetryId":null,"Pinyin":"qīu qīng zhī èr ，dà dōu zhī xiǎn ","Tag":null,"Explanation":null,"English":null,"Sort":34,"Dynasty":"明"}]}