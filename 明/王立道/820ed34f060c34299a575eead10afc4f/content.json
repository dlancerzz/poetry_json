{"Id":680692,"Title":"彰义关候驾十首","Dynasty":"明","Author":"王立道","Context":"遥望西山紫气生，月华天际更分明。旌旂历历穿云树，天子归来白玉京。候跸宵驱彰义关，古桥无复水潺湲。人家两岸春杨里，旧是桑乾第几湾。年来章奏满公车，总道遐方困未舒。君王一出怜民隐，扶杖山东听诏书。玉戚金戈壮国容，每当三五候飞龙。月中真得持盈意，常见光华护九重。南北河山共一家，琼丘仙圃自繁华。上阳更有馀春在，红药丛丛初放花。燕山明月照卢沟，笳吹喧喧水急流。行人尽唱千秋曲，一夜欢声达帝州。朱衣对仗晓追班，帝在清都虎豹关。钟鼓正传宫漏彻，侍臣端笏拜天颜。灯火城西几万家，仗来驰道满烟霞。须臾拜舞千官合，宝炬光中驻翠华。凤诏初传自九天，赐租重见汉文年。燕南楚北经行地，雨露君王本不偏。九天晴日六龙回，绣陌春风锦障开。乍听辘辘香车远，又见纷纷后骑催。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"820ed34f060c34299a575eead10afc4f","Step":0,"Verses":[{"Id":6585681,"Sentence":"遥望西山紫气生，月华天际更分明。","Rank":0,"PoetryId":null,"Pinyin":"yáo wàng xī shān zi qì shēng ，yuè huā tiān jì gēng fēn mǐng ","Tag":null,"Explanation":null,"English":null,"Sort":0,"Dynasty":"明"},{"Id":6585682,"Sentence":"旌旂历历穿云树，天子归来白玉京。","Rank":0,"PoetryId":null,"Pinyin":"jīng qǐ lì lì chuān yún shù ，tiān zi guī lái bái yù jīng ","Tag":null,"Explanation":null,"English":null,"Sort":1,"Dynasty":"明"},{"Id":6585683,"Sentence":"候跸宵驱彰义关，古桥无复水潺湲。","Rank":0,"PoetryId":null,"Pinyin":"hòu bì xiāo qū zhāng yǐ guān ，gǔ qiáo mó fù shui chán yuán ","Tag":null,"Explanation":null,"English":null,"Sort":2,"Dynasty":"明"},{"Id":6585684,"Sentence":"人家两岸春杨里，旧是桑乾第几湾。","Rank":0,"PoetryId":null,"Pinyin":"rén gū liǎng àn chūn yáng li ，jìu shì sāng gān dì jī wān ","Tag":null,"Explanation":null,"English":null,"Sort":3,"Dynasty":"明"},{"Id":6585685,"Sentence":"年来章奏满公车，总道遐方困未舒。","Rank":0,"PoetryId":null,"Pinyin":"nián lái zhāng zòu mǎn gōng chē ，zǒng dāo xiá fāng kùn wèi shū ","Tag":null,"Explanation":null,"English":null,"Sort":4,"Dynasty":"明"},{"Id":6585686,"Sentence":"君王一出怜民隐，扶杖山东听诏书。","Rank":0,"PoetryId":null,"Pinyin":"jūn wáng yī chū lián mǐn yin ，fú zhàng shān dōng tīng zhào shū ","Tag":null,"Explanation":null,"English":null,"Sort":5,"Dynasty":"明"},{"Id":6585687,"Sentence":"玉戚金戈壮国容，每当三五候飞龙。","Rank":0,"PoetryId":null,"Pinyin":"yù qī jīn gē zhuàng guó róng ，měi dāng sān wǔ hòu fēi lóng ","Tag":null,"Explanation":null,"English":null,"Sort":6,"Dynasty":"明"},{"Id":6585688,"Sentence":"月中真得持盈意，常见光华护九重。","Rank":0,"PoetryId":null,"Pinyin":"yuè zhōng zhēn dé chǐ yīng yì ，cháng jiàn guāng huā hù jiu chóng ","Tag":null,"Explanation":null,"English":null,"Sort":7,"Dynasty":"明"},{"Id":6585689,"Sentence":"南北河山共一家，琼丘仙圃自繁华。","Rank":0,"PoetryId":null,"Pinyin":"nā běi hé shān gōng yī gū ，qióng qīu xiān pǔ zì fán huā ","Tag":null,"Explanation":null,"English":null,"Sort":8,"Dynasty":"明"},{"Id":6585690,"Sentence":"上阳更有馀春在，红药丛丛初放花。","Rank":0,"PoetryId":null,"Pinyin":"shǎng yáng gēng yǒu yú chūn zài ，gōng yào cóng cóng chū fàng huā ","Tag":null,"Explanation":null,"English":null,"Sort":9,"Dynasty":"明"},{"Id":6585691,"Sentence":"燕山明月照卢沟，笳吹喧喧水急流。","Rank":0,"PoetryId":null,"Pinyin":"yān shān mǐng yuè zhào lú gōu ，jiā chuī xuān xuān shui jǐ lǐu ","Tag":null,"Explanation":null,"English":null,"Sort":10,"Dynasty":"明"},{"Id":6585692,"Sentence":"行人尽唱千秋曲，一夜欢声达帝州。","Rank":0,"PoetryId":null,"Pinyin":"háng rén jin chàng qiān qīu qū ，yī yè huān shēng dá dì zhōu ","Tag":null,"Explanation":null,"English":null,"Sort":11,"Dynasty":"明"},{"Id":6585693,"Sentence":"朱衣对仗晓追班，帝在清都虎豹关。","Rank":0,"PoetryId":null,"Pinyin":"zhū yī duì zhàng xiǎo zhuī bān ，dì zài qīng dōu hū bào guān ","Tag":null,"Explanation":null,"English":null,"Sort":12,"Dynasty":"明"},{"Id":6585694,"Sentence":"钟鼓正传宫漏彻，侍臣端笏拜天颜。","Rank":0,"PoetryId":null,"Pinyin":"zhōng gǔ zhēng chuán gōng lòu chè ，shì chén duān hù bài tiān yán ","Tag":null,"Explanation":null,"English":null,"Sort":13,"Dynasty":"明"},{"Id":6585695,"Sentence":"灯火城西几万家，仗来驰道满烟霞。","Rank":0,"PoetryId":null,"Pinyin":"dēng huǒ chéng xī jī mò gū ，zhàng lái chǐ dāo mǎn yān xiá ","Tag":null,"Explanation":null,"English":null,"Sort":14,"Dynasty":"明"},{"Id":6585696,"Sentence":"须臾拜舞千官合，宝炬光中驻翠华。","Rank":0,"PoetryId":null,"Pinyin":"xū yú bài wǔ qiān guān gě ，bǎo jù guāng zhōng zhù cuì huā ","Tag":null,"Explanation":null,"English":null,"Sort":15,"Dynasty":"明"},{"Id":6585697,"Sentence":"凤诏初传自九天，赐租重见汉文年。","Rank":0,"PoetryId":null,"Pinyin":"fèng zhào chū chuán zì jiu tiān ，cì zū chóng jiàn hàn wén nián ","Tag":null,"Explanation":null,"English":null,"Sort":16,"Dynasty":"明"},{"Id":6585698,"Sentence":"燕南楚北经行地，雨露君王本不偏。","Rank":0,"PoetryId":null,"Pinyin":"yān nā chǔ běi jīng háng 地，yǔ lòu jūn wáng běn bú piān ","Tag":null,"Explanation":null,"English":null,"Sort":17,"Dynasty":"明"},{"Id":6585699,"Sentence":"九天晴日六龙回，绣陌春风锦障开。","Rank":0,"PoetryId":null,"Pinyin":"jiu tiān qǐng rì lìu lóng huǐ ，xìu mò chūn fēng jin zhàng kāi ","Tag":null,"Explanation":null,"English":null,"Sort":18,"Dynasty":"明"},{"Id":6585700,"Sentence":"乍听辘辘香车远，又见纷纷后骑催。","Rank":0,"PoetryId":null,"Pinyin":"zhà tīng lù lù xiāng chē yuǎn ，yòu jiàn fēn fēn hòu jì cuī ","Tag":null,"Explanation":null,"English":null,"Sort":19,"Dynasty":"明"}]}