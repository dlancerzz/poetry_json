{"Id":514175,"Title":"戊戌元夕","Dynasty":"明","Author":"黄淮","Context":"昔年忝作词垣客，几度天门看元夕。六鳌驾山海上来，立向龙楼千万尺。一派韶音起半空，鸾凰扶辇骖飞龙。宫扇初分仙仗列，天颜咫尺回重瞳。流光数点金绳走，欻忽灯毬灿星斗。一轮明月正当天，宝鉴流煇绝纤垢。火树银花取次开，华采尡耀金银台。罗帏匝地暖云合，沈檀爇鼎香风回。光禄当筵进璚液，簪绂峨峨环列辟。戎夷酋长杂蕃王，总沐恩光侍瑶席。乐出梨园部队分，伶官稽首先敷陈。清歌妙舞逞奇绝，繁弦脆管相缤纷。黎庶嬉游溢城阙，快睹争先恣欢悦。叹息生来未前闻，何幸升平身所阅。吾皇圣德天与同，万国尽在钧陶中。礼乐脩明百度举，垂衣端拱跻时雍。五风十雨和气协，年登赋足民安业。川后坤灵迭献祥，赫赫光华昭简牒。乐民之乐古所希，皇仁遍覆无偏私。开宴张灯当此夕，千秋万岁长为期。愚生寡昧自贻戚，回首云泥成迥隔。清宵飞梦绕蓬瀛，落月寒窗正愁寂。侧闻优诏覃恩波，弃瑕擿垢咸搜罗。排云献赋会有待，作诗先继康衢歌。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5289f0fbd3fe76e6a00a1c2c73caf6f6","Step":0,"Verses":[{"Id":6895329,"Sentence":"昔年忝作词垣客，几度天门看元夕。","Rank":0,"PoetryId":null,"Pinyin":"xī nián tiǎn zuō cǐ yuán kè ，jī dù tiān mén kān yuán xī ","Tag":null,"Explanation":null,"English":null,"Sort":0,"Dynasty":"明"},{"Id":6895330,"Sentence":"六鳌驾山海上来，立向龙楼千万尺。","Rank":0,"PoetryId":null,"Pinyin":"lìu áo jià shān hǎi shǎng lái ，lì xiàng lóng lóu qiān mò chě ","Tag":null,"Explanation":null,"English":null,"Sort":1,"Dynasty":"明"},{"Id":6895331,"Sentence":"一派韶音起半空，鸾凰扶辇骖飞龙。","Rank":0,"PoetryId":null,"Pinyin":"yī pā sháo yīn qi bàn kōng ，luán huáng fú niǎn cān fēi lóng ","Tag":null,"Explanation":null,"English":null,"Sort":2,"Dynasty":"明"},{"Id":6895332,"Sentence":"宫扇初分仙仗列，天颜咫尺回重瞳。","Rank":0,"PoetryId":null,"Pinyin":"gōng shān chū fēn xiān zhàng liè ，tiān yán zhi chě huǐ chóng tóng ","Tag":null,"Explanation":null,"English":null,"Sort":3,"Dynasty":"明"},{"Id":6895333,"Sentence":"流光数点金绳走，欻忽灯毬灿星斗。","Rank":0,"PoetryId":null,"Pinyin":"lǐu guāng shǔ diǎn jīn shéng zǒu ，xū hū dēng qǐu càn xīng dǒu ","Tag":null,"Explanation":null,"English":null,"Sort":4,"Dynasty":"明"},{"Id":6895334,"Sentence":"一轮明月正当天，宝鉴流煇绝纤垢。","Rank":0,"PoetryId":null,"Pinyin":"yī lún mǐng yuè zhēng dāng tiān ，bǎo jiàn lǐu huī jué qiàn gòu ","Tag":null,"Explanation":null,"English":null,"Sort":5,"Dynasty":"明"},{"Id":6895335,"Sentence":"火树银花取次开，华采尡耀金银台。","Rank":0,"PoetryId":null,"Pinyin":"huǒ shù yǐn huā qǔ cì kāi ，huā cǎi kūn yào jīn yǐn tāi ","Tag":null,"Explanation":null,"English":null,"Sort":6,"Dynasty":"明"},{"Id":6895336,"Sentence":"罗帏匝地暖云合，沈檀爇鼎香风回。","Rank":0,"PoetryId":null,"Pinyin":"luó wéi zā 地nuǎn yún gě ，shěn tán ruò ding xiāng fēng huǐ ","Tag":null,"Explanation":null,"English":null,"Sort":7,"Dynasty":"明"},{"Id":6895337,"Sentence":"光禄当筵进璚液，簪绂峨峨环列辟。","Rank":0,"PoetryId":null,"Pinyin":"guāng lù dāng yán jìn jué yè ，zān fú é é huán liè bì ","Tag":null,"Explanation":null,"English":null,"Sort":8,"Dynasty":"明"},{"Id":6895338,"Sentence":"戎夷酋长杂蕃王，总沐恩光侍瑶席。","Rank":0,"PoetryId":null,"Pinyin":"róng yǐ qǐu cháng zá fān wáng ，zǒng mù ēn guāng shì yáo xǐ ","Tag":null,"Explanation":null,"English":null,"Sort":9,"Dynasty":"明"},{"Id":6895339,"Sentence":"乐出梨园部队分，伶官稽首先敷陈。","Rank":0,"PoetryId":null,"Pinyin":"lè chū lǐ yuán bù duì fēn ，lǐng guān jī shǒu xiān fū chén ","Tag":null,"Explanation":null,"English":null,"Sort":10,"Dynasty":"明"},{"Id":6895340,"Sentence":"清歌妙舞逞奇绝，繁弦脆管相缤纷。","Rank":0,"PoetryId":null,"Pinyin":"qīng gē miào wǔ chěng jī jué ，fán xián cuì guǎn xiāng bīn fēn ","Tag":null,"Explanation":null,"English":null,"Sort":11,"Dynasty":"明"},{"Id":6895341,"Sentence":"黎庶嬉游溢城阙，快睹争先恣欢悦。","Rank":0,"PoetryId":null,"Pinyin":"lǐ shù xī yóu yì chéng quē ，kuài dǔ zhēng xiān zì huān yuè ","Tag":null,"Explanation":null,"English":null,"Sort":12,"Dynasty":"明"},{"Id":6895342,"Sentence":"叹息生来未前闻，何幸升平身所阅。","Rank":0,"PoetryId":null,"Pinyin":"tàn xī shēng lái wèi qián wén ，hé xìng shēng pǐng shēn suǒ yuè ","Tag":null,"Explanation":null,"English":null,"Sort":13,"Dynasty":"明"},{"Id":6895343,"Sentence":"吾皇圣德天与同，万国尽在钧陶中。","Rank":0,"PoetryId":null,"Pinyin":"wú huáng shèng dé tiān yú tóng ，mò guó jin zài jūn táo zhōng ","Tag":null,"Explanation":null,"English":null,"Sort":14,"Dynasty":"明"},{"Id":6895344,"Sentence":"礼乐脩明百度举，垂衣端拱跻时雍。","Rank":0,"PoetryId":null,"Pinyin":"li lè xiāo mǐng bǎi dù jǔ ，chuǐ yī duān gǒng jī shǐ yōng ","Tag":null,"Explanation":null,"English":null,"Sort":15,"Dynasty":"明"},{"Id":6895345,"Sentence":"五风十雨和气协，年登赋足民安业。","Rank":0,"PoetryId":null,"Pinyin":"wǔ fēng shǐ yǔ hé qì xié ，nián dēng fù zú mǐn ān yè ","Tag":null,"Explanation":null,"English":null,"Sort":16,"Dynasty":"明"},{"Id":6895346,"Sentence":"川后坤灵迭献祥，赫赫光华昭简牒。","Rank":0,"PoetryId":null,"Pinyin":"chuān hòu kūn lǐng dié suō xiáng ，hè hè guāng huā zhāo jiǎn dié ","Tag":null,"Explanation":null,"English":null,"Sort":17,"Dynasty":"明"},{"Id":6895347,"Sentence":"乐民之乐古所希，皇仁遍覆无偏私。","Rank":0,"PoetryId":null,"Pinyin":"lè mǐn zhī lè gǔ suǒ xī ，huáng rén biàn fù mó piān sī ","Tag":null,"Explanation":null,"English":null,"Sort":18,"Dynasty":"明"},{"Id":6895348,"Sentence":"开宴张灯当此夕，千秋万岁长为期。","Rank":0,"PoetryId":null,"Pinyin":"kāi yàn zhāng dēng dāng ci xī ，qiān qīu mò suì cháng wéi jī ","Tag":null,"Explanation":null,"English":null,"Sort":19,"Dynasty":"明"},{"Id":6895349,"Sentence":"愚生寡昧自贻戚，回首云泥成迥隔。","Rank":0,"PoetryId":null,"Pinyin":"yú shēng guǎ mèi zì yǐ qī ，huǐ shǒu yún nǐ chéng jiǒng gé ","Tag":null,"Explanation":null,"English":null,"Sort":20,"Dynasty":"明"},{"Id":6895350,"Sentence":"清宵飞梦绕蓬瀛，落月寒窗正愁寂。","Rank":0,"PoetryId":null,"Pinyin":"qīng xiāo fēi mèng rào péng yǐng ，là yuè hán chuāng zhēng chóu jì ","Tag":null,"Explanation":null,"English":null,"Sort":21,"Dynasty":"明"},{"Id":6895351,"Sentence":"侧闻优诏覃恩波，弃瑕擿垢咸搜罗。","Rank":0,"PoetryId":null,"Pinyin":"cè wén yōu zhào qǐn ēn bō ，qì xiá tī gòu xián sōu luó ","Tag":null,"Explanation":null,"English":null,"Sort":22,"Dynasty":"明"},{"Id":6895352,"Sentence":"排云献赋会有待，作诗先继康衢歌。","Rank":0,"PoetryId":null,"Pinyin":"pái yún suō fù huì yǒu dāi ，zuō shī xiān jì kāng qú gē ","Tag":null,"Explanation":null,"English":null,"Sort":23,"Dynasty":"明"}]}