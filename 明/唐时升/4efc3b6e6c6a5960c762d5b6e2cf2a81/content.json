{"Id":467538,"Title":"和饮酒二十首初夏天气微热方不欲饮偶龚仲和邀看园中新绿出所藏名酒意甚乐之次日捉笔和渊明先生饮酒诗数篇与索一樽独酌会雨窗无事遂尽和其韵（录十五首） 其十五","Dynasty":"明","Author":"唐时升","Context":"小儒各标榜，百伪无一真。圣人虽复起，难使醨酒醇。竺乾天人师，日月万古新。法像自东汉，翻译盛西秦。晶晶第二月，扰扰虚空尘。当时广长舌，论说亦已勤。众生日蚩蚩，苦乐从冤亲。彼海亦有岸，何人独知津。从来解义趣，涕泣常沾巾。醉中逃禅客，恐非三乘人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4efc3b6e6c6a5960c762d5b6e2cf2a81","Step":0,"Verses":[{"Id":6349776,"Sentence":"小儒各标榜，百伪无一真。","Rank":0,"PoetryId":null,"Pinyin":"xiǎo rú gě biāo bǎng ，bǎi wěi mó yī zhēn ","Tag":null,"Explanation":null,"English":null,"Sort":0,"Dynasty":"明"},{"Id":6349777,"Sentence":"圣人虽复起，难使醨酒醇。","Rank":0,"PoetryId":null,"Pinyin":"shèng rén suī fù qi ，nán shi lǐ jiu chún ","Tag":null,"Explanation":null,"English":null,"Sort":1,"Dynasty":"明"},{"Id":6349778,"Sentence":"竺乾天人师，日月万古新。","Rank":0,"PoetryId":null,"Pinyin":"zhú gān tiān rén shī ，rì yuè mò gǔ xīn ","Tag":null,"Explanation":null,"English":null,"Sort":2,"Dynasty":"明"},{"Id":6349779,"Sentence":"法像自东汉，翻译盛西秦。","Rank":0,"PoetryId":null,"Pinyin":"fǎ xiàng zì dōng hàn ，fān yì chéng xī qǐn ","Tag":null,"Explanation":null,"English":null,"Sort":3,"Dynasty":"明"},{"Id":6349780,"Sentence":"晶晶第二月，扰扰虚空尘。","Rank":0,"PoetryId":null,"Pinyin":"jīng jīng dì èr yuè ，rǎo rǎo xū kōng chén ","Tag":null,"Explanation":null,"English":null,"Sort":4,"Dynasty":"明"},{"Id":6349781,"Sentence":"当时广长舌，论说亦已勤。","Rank":0,"PoetryId":null,"Pinyin":"dāng shǐ ān cháng shé ，lún shuì yì yi qǐn ","Tag":null,"Explanation":null,"English":null,"Sort":5,"Dynasty":"明"},{"Id":6349782,"Sentence":"众生日蚩蚩，苦乐从冤亲。","Rank":0,"PoetryId":null,"Pinyin":"zhòng shēng rì chī chī ，kǔ lè cóng yuān qīn ","Tag":null,"Explanation":null,"English":null,"Sort":6,"Dynasty":"明"},{"Id":6349783,"Sentence":"彼海亦有岸，何人独知津。","Rank":0,"PoetryId":null,"Pinyin":"bi hǎi yì yǒu àn ，hé rén dú zhī jīn ","Tag":null,"Explanation":null,"English":null,"Sort":7,"Dynasty":"明"},{"Id":6349784,"Sentence":"从来解义趣，涕泣常沾巾。","Rank":0,"PoetryId":null,"Pinyin":"cóng lái jiě yǐ qù ，tì qì cháng zhān jīn ","Tag":null,"Explanation":null,"English":null,"Sort":8,"Dynasty":"明"},{"Id":6349785,"Sentence":"醉中逃禅客，恐非三乘人。","Rank":0,"PoetryId":null,"Pinyin":"zuì zhōng táo chán kè ，kǒng fēi sān chéng rén ","Tag":null,"Explanation":null,"English":null,"Sort":9,"Dynasty":"明"}]}