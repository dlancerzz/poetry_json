{"Id":464712,"Title":"送钱匏庵参政再镇两淮二十二韵","Dynasty":"明","Author":"谢肃","Context":"豪杰扶昌运，藩垣托近臣。明威重授钺，专制独持钧。幕府临淮甸，丘山奠楚民。杂耕洪泽晓，列戍合淝春。可但严中阃，应须守四邻。青徐云拥塞，襄汉月连津。破敌楼船壮，冲虚铁骑駪。三军归节制，上相倚经纶。超秩袍裁紫，安边印佩银。玉龙盘节润，骢马凿蹄新。慷慨踰天堑，从容静塞尘。轻裘垂带缓，横槊赋诗频。明审秦王猛，廉清汉祭遵。戎兵终净洗，仓粟要相因。弦诵兴多士，讴歌乐野人。长才今尽用，屈志独难伸。两楚从游地，三吴送别晨。未能蝇附骥，常恐玉为珉。自我逢时否，须公解世屯。旁恩流草泽，包贡上枫宸。复见车书混，仍还风俗淳。功成当入觐，高阁画麒麟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ca4cfd6107b32958fcb4846384799233","Step":0,"Verses":[{"Id":6347271,"Sentence":"豪杰扶昌运，藩垣托近臣。","Rank":0,"PoetryId":null,"Pinyin":"háo jié fú chāng yùn ，fān yuán tuō jìn chén ","Tag":null,"Explanation":null,"English":null,"Sort":0,"Dynasty":"明"},{"Id":6347272,"Sentence":"明威重授钺，专制独持钧。","Rank":0,"PoetryId":null,"Pinyin":"mǐng wēi chóng shòu yuè ，zhuān zhì dú chǐ jūn ","Tag":null,"Explanation":null,"English":null,"Sort":1,"Dynasty":"明"},{"Id":6347273,"Sentence":"幕府临淮甸，丘山奠楚民。","Rank":0,"PoetryId":null,"Pinyin":"mù fǔ lǐn huái diàn ，qīu shān diàn chǔ mǐn ","Tag":null,"Explanation":null,"English":null,"Sort":2,"Dynasty":"明"},{"Id":6347274,"Sentence":"杂耕洪泽晓，列戍合淝春。","Rank":0,"PoetryId":null,"Pinyin":"zá gēng hóng zé xiǎo ，liè shù gě féi chūn ","Tag":null,"Explanation":null,"English":null,"Sort":3,"Dynasty":"明"},{"Id":6347275,"Sentence":"可但严中阃，应须守四邻。","Rank":0,"PoetryId":null,"Pinyin":"kě dàn yán zhōng kǔn ，yīng xū shǒu sì lǐn ","Tag":null,"Explanation":null,"English":null,"Sort":4,"Dynasty":"明"},{"Id":6347276,"Sentence":"青徐云拥塞，襄汉月连津。","Rank":0,"PoetryId":null,"Pinyin":"qīng xú yún yōng sāi ，xiāng hàn yuè lián jīn ","Tag":null,"Explanation":null,"English":null,"Sort":5,"Dynasty":"明"},{"Id":6347277,"Sentence":"破敌楼船壮，冲虚铁骑駪。","Rank":0,"PoetryId":null,"Pinyin":"pò dǐ lóu chuán zhuàng ，chōng xū tiě jì shēn ","Tag":null,"Explanation":null,"English":null,"Sort":6,"Dynasty":"明"},{"Id":6347278,"Sentence":"三军归节制，上相倚经纶。","Rank":0,"PoetryId":null,"Pinyin":"sān jūn guī jiē zhì ，shǎng xiāng yi jīng guān ","Tag":null,"Explanation":null,"English":null,"Sort":7,"Dynasty":"明"},{"Id":6347279,"Sentence":"超秩袍裁紫，安边印佩银。","Rank":0,"PoetryId":null,"Pinyin":"chāo zhì páo cái zi ，ān biān yìn pèi yǐn ","Tag":null,"Explanation":null,"English":null,"Sort":8,"Dynasty":"明"},{"Id":6347280,"Sentence":"玉龙盘节润，骢马凿蹄新。","Rank":0,"PoetryId":null,"Pinyin":"yù lóng pán jiē rùn ，cōng mǎ záo tǐ xīn ","Tag":null,"Explanation":null,"English":null,"Sort":9,"Dynasty":"明"},{"Id":6347281,"Sentence":"慷慨踰天堑，从容静塞尘。","Rank":0,"PoetryId":null,"Pinyin":"kāng kǎi yáo tiān qiàn ，cóng róng jìng sāi chén ","Tag":null,"Explanation":null,"English":null,"Sort":10,"Dynasty":"明"},{"Id":6347282,"Sentence":"轻裘垂带缓，横槊赋诗频。","Rank":0,"PoetryId":null,"Pinyin":"qīng qǐu chuǐ dài huǎn ，héng shuò fù shī pǐn ","Tag":null,"Explanation":null,"English":null,"Sort":11,"Dynasty":"明"},{"Id":6347283,"Sentence":"明审秦王猛，廉清汉祭遵。","Rank":0,"PoetryId":null,"Pinyin":"mǐng shěn qǐn wáng měng ，lián qīng hàn jì zūn ","Tag":null,"Explanation":null,"English":null,"Sort":12,"Dynasty":"明"},{"Id":6347284,"Sentence":"戎兵终净洗，仓粟要相因。","Rank":0,"PoetryId":null,"Pinyin":"róng bīng zhōng jìng xi ，cāng sù yāo xiāng yīn ","Tag":null,"Explanation":null,"English":null,"Sort":13,"Dynasty":"明"},{"Id":6347285,"Sentence":"弦诵兴多士，讴歌乐野人。","Rank":0,"PoetryId":null,"Pinyin":"xián sòng xīng duō shì ，ōu gē lè yě rén ","Tag":null,"Explanation":null,"English":null,"Sort":14,"Dynasty":"明"},{"Id":6347286,"Sentence":"长才今尽用，屈志独难伸。","Rank":0,"PoetryId":null,"Pinyin":"cháng cái jīn jin yòng ，qū zhì dú nán shēn ","Tag":null,"Explanation":null,"English":null,"Sort":15,"Dynasty":"明"},{"Id":6347287,"Sentence":"两楚从游地，三吴送别晨。","Rank":0,"PoetryId":null,"Pinyin":"liǎng chǔ cóng yóu 地，sān wú sòng bié chén ","Tag":null,"Explanation":null,"English":null,"Sort":16,"Dynasty":"明"},{"Id":6347288,"Sentence":"未能蝇附骥，常恐玉为珉。","Rank":0,"PoetryId":null,"Pinyin":"wèi néng yǐng fù jì ，cháng kǒng yù wéi mǐn ","Tag":null,"Explanation":null,"English":null,"Sort":17,"Dynasty":"明"},{"Id":6347289,"Sentence":"自我逢时否，须公解世屯。","Rank":0,"PoetryId":null,"Pinyin":"zì wǒ féng shǐ fǒu ，xū gōng jiě shì tún ","Tag":null,"Explanation":null,"English":null,"Sort":18,"Dynasty":"明"},{"Id":6347290,"Sentence":"旁恩流草泽，包贡上枫宸。","Rank":0,"PoetryId":null,"Pinyin":"páng ēn lǐu cǎo zé ，bāo gòng shǎng fēng chén ","Tag":null,"Explanation":null,"English":null,"Sort":19,"Dynasty":"明"},{"Id":6347291,"Sentence":"复见车书混，仍还风俗淳。","Rank":0,"PoetryId":null,"Pinyin":"fù jiàn chē shū hún ，réng hái fēng sú chún ","Tag":null,"Explanation":null,"English":null,"Sort":20,"Dynasty":"明"},{"Id":6347292,"Sentence":"功成当入觐，高阁画麒麟。","Rank":0,"PoetryId":null,"Pinyin":"gōng chéng dāng rù jìn ，gāo gé huà qǐ lǐn ","Tag":null,"Explanation":null,"English":null,"Sort":21,"Dynasty":"明"}]}