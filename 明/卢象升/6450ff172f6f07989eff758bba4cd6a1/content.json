{"Id":548807,"Title":"军中七夕歌","Dynasty":"明","Author":"卢象升","Context":"人言今夕是七夕，夏去秋来若驹隙。天孙织就云锦囊，待我诗章贮冰雪。我诗不作惊人语，戈挽斜晖马上得。四山出没惟閒云，千里徘徊有新月。新月如钩碧空际，我心如月知何寄。烟霞冷落织女机，关河阻越牛郎意。砧杵声声诉别离，征夫玉露又生衣。芙蓉剑气侵牛斗，铁马嘶风万木稀。带甲貔貅皆稳睡，我独披襟不成寐。感时搔首问青天，试看将星明与昧。天垣之将星正明，登坛乃是读书人。铜牙昼卧应何日，玉简宵征值此辰。良辰俯仰谁与同，尚论千秋意气雄。倏忽浮云变今古，穿针乞巧非所工。等閒将试薄罗裳，怡堂处处话新凉。赤日红尘谁氏子，重铠身被历战场。乾坤杀运似未终，虎狼匝地路不通，银河碧汉驾长虹。世态惊人愁不了，焚香夜告天知道。野鹤双飞亦白头，顾我何人能却老。此身已许报君王，敢谓樗材作栋梁。百劫丛中真性在，白衣苍狗庸何妨。乌沉兔起明月缺，安得长绳系日月。吁嗟乎夏去秋来若驹隙，人言今夕是七夕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6450ff172f6f07989eff758bba4cd6a1","Step":0,"Verses":[{"Id":6453641,"Sentence":"人言今夕是七夕，夏去秋来若驹隙。","Rank":0,"PoetryId":null,"Pinyin":"rén yán jīn xī shì qī xī ，xià qù qīu lái rě jū xì ","Tag":null,"Explanation":null,"English":null,"Sort":0,"Dynasty":"明"},{"Id":6453642,"Sentence":"天孙织就云锦囊，待我诗章贮冰雪。","Rank":0,"PoetryId":null,"Pinyin":"tiān sūn zhī jìu yún jin nāng ，dāi wǒ shī zhāng zhù bīng xuě ","Tag":null,"Explanation":null,"English":null,"Sort":1,"Dynasty":"明"},{"Id":6453643,"Sentence":"我诗不作惊人语，戈挽斜晖马上得。","Rank":0,"PoetryId":null,"Pinyin":"wǒ shī bú zuō jīng rén yǔ ，gē wǎn xié huī mǎ shǎng dé ","Tag":null,"Explanation":null,"English":null,"Sort":2,"Dynasty":"明"},{"Id":6453644,"Sentence":"四山出没惟閒云，千里徘徊有新月。","Rank":0,"PoetryId":null,"Pinyin":"sì shān chū méi wéi jiān yún ，qiān li pái huái yǒu xīn yuè ","Tag":null,"Explanation":null,"English":null,"Sort":3,"Dynasty":"明"},{"Id":6453645,"Sentence":"新月如钩碧空际，我心如月知何寄。","Rank":0,"PoetryId":null,"Pinyin":"xīn yuè rú gōu bì kōng jì ，wǒ xīn rú yuè zhī hé jì ","Tag":null,"Explanation":null,"English":null,"Sort":4,"Dynasty":"明"},{"Id":6453646,"Sentence":"烟霞冷落织女机，关河阻越牛郎意。","Rank":0,"PoetryId":null,"Pinyin":"yān xiá lěng là zhī nǚ jī ，guān hé zǔ yuè nǐu láng yì ","Tag":null,"Explanation":null,"English":null,"Sort":5,"Dynasty":"明"},{"Id":6453647,"Sentence":"砧杵声声诉别离，征夫玉露又生衣。","Rank":0,"PoetryId":null,"Pinyin":"zhēn chǔ shēng shēng sù bié lǐ ，zhēng fū yù lòu yòu shēng yī ","Tag":null,"Explanation":null,"English":null,"Sort":6,"Dynasty":"明"},{"Id":6453648,"Sentence":"芙蓉剑气侵牛斗，铁马嘶风万木稀。","Rank":0,"PoetryId":null,"Pinyin":"fú róng jiàn qì qīn nǐu dǒu ，tiě mǎ sī fēng mò mù xī ","Tag":null,"Explanation":null,"English":null,"Sort":7,"Dynasty":"明"},{"Id":6453649,"Sentence":"带甲貔貅皆稳睡，我独披襟不成寐。","Rank":0,"PoetryId":null,"Pinyin":"dài jiǎ pǐ xīu jiē wěn shuì ，wǒ dú pī jīn bú chéng mèi ","Tag":null,"Explanation":null,"English":null,"Sort":8,"Dynasty":"明"},{"Id":6453650,"Sentence":"感时搔首问青天，试看将星明与昧。","Rank":0,"PoetryId":null,"Pinyin":"gǎn shǐ sāo shǒu wèn qīng tiān ，shì kān jiāng xīng mǐng yú mèi ","Tag":null,"Explanation":null,"English":null,"Sort":9,"Dynasty":"明"},{"Id":6453651,"Sentence":"天垣之将星正明，登坛乃是读书人。","Rank":0,"PoetryId":null,"Pinyin":"tiān yuán zhī jiāng xīng zhēng mǐng ，dēng tán nǎi shì dòu shū rén ","Tag":null,"Explanation":null,"English":null,"Sort":10,"Dynasty":"明"},{"Id":6453652,"Sentence":"铜牙昼卧应何日，玉简宵征值此辰。","Rank":0,"PoetryId":null,"Pinyin":"tóng yá zhòu wò yīng hé rì ，yù jiǎn xiāo zhēng zhǐ ci chén ","Tag":null,"Explanation":null,"English":null,"Sort":11,"Dynasty":"明"},{"Id":6453653,"Sentence":"良辰俯仰谁与同，尚论千秋意气雄。","Rank":0,"PoetryId":null,"Pinyin":"liáng chén fǔ yǎng shéi yú tóng ，shàng lún qiān qīu yì qì xióng ","Tag":null,"Explanation":null,"English":null,"Sort":12,"Dynasty":"明"},{"Id":6453654,"Sentence":"倏忽浮云变今古，穿针乞巧非所工。","Rank":0,"PoetryId":null,"Pinyin":"shū hū fú yún biàn jīn gǔ ，chuān zhēn qi qiǎo fēi suǒ gōng ","Tag":null,"Explanation":null,"English":null,"Sort":13,"Dynasty":"明"},{"Id":6453655,"Sentence":"等閒将试薄罗裳，怡堂处处话新凉。","Rank":0,"PoetryId":null,"Pinyin":"děng jiān jiāng shì báo luó cháng ，yǐ táng chǔ chǔ huà xīn liáng ","Tag":null,"Explanation":null,"English":null,"Sort":14,"Dynasty":"明"},{"Id":6453656,"Sentence":"赤日红尘谁氏子，重铠身被历战场。","Rank":0,"PoetryId":null,"Pinyin":"chì rì gōng chén shéi shì zi ，chóng kǎi shēn bèi lì zhàn cháng ","Tag":null,"Explanation":null,"English":null,"Sort":15,"Dynasty":"明"},{"Id":6453657,"Sentence":"乾坤杀运似未终，虎狼匝地路不通，银河碧汉驾长虹。","Rank":0,"PoetryId":null,"Pinyin":"gān kūn shā yùn shì wèi zhōng ，hū láng zā 地lù bú tōng ，yǐn hé bì hàn jià cháng hóng ","Tag":null,"Explanation":null,"English":null,"Sort":16,"Dynasty":"明"},{"Id":6453658,"Sentence":"世态惊人愁不了，焚香夜告天知道。","Rank":0,"PoetryId":null,"Pinyin":"shì tài jīng rén chóu bú 了，fén xiāng yè gào tiān zhī dāo ","Tag":null,"Explanation":null,"English":null,"Sort":17,"Dynasty":"明"},{"Id":6453659,"Sentence":"野鹤双飞亦白头，顾我何人能却老。","Rank":0,"PoetryId":null,"Pinyin":"yě hè shuāng fēi yì bái tóu ，gù wǒ hé rén néng què lǎo ","Tag":null,"Explanation":null,"English":null,"Sort":18,"Dynasty":"明"},{"Id":6453660,"Sentence":"此身已许报君王，敢谓樗材作栋梁。","Rank":0,"PoetryId":null,"Pinyin":"ci shēn yi hǔ bào jūn wáng ，gǎn wèi chū cái zuō dòng liáng ","Tag":null,"Explanation":null,"English":null,"Sort":19,"Dynasty":"明"},{"Id":6453661,"Sentence":"百劫丛中真性在，白衣苍狗庸何妨。","Rank":0,"PoetryId":null,"Pinyin":"bǎi jié cóng zhōng zhēn xìng zài ，bái yī cāng gǒu yōng hé fāng ","Tag":null,"Explanation":null,"English":null,"Sort":20,"Dynasty":"明"},{"Id":6453662,"Sentence":"乌沉兔起明月缺，安得长绳系日月。","Rank":0,"PoetryId":null,"Pinyin":"wū chén tù qi mǐng yuè quē ，ān dé cháng shéng jì rì yuè ","Tag":null,"Explanation":null,"English":null,"Sort":21,"Dynasty":"明"},{"Id":6453663,"Sentence":"吁嗟乎夏去秋来若驹隙，人言今夕是七夕。","Rank":0,"PoetryId":null,"Pinyin":"xū jiē hū xià qù qīu lái rě jū xì ，rén yán jīn xī shì qī xī ","Tag":null,"Explanation":null,"English":null,"Sort":22,"Dynasty":"明"}]}