{"Id":584917,"Title":"飞龙引阅中秘书作","Dynasty":"明","Author":"黄佐","Context":"飞龙开治朝，承宇何翘翘。轻烟冒朱阁，玉除依庆霄。基命会文执，提剑驱天骄。燕台定吴鼎，奎光明斗杓。羽陵启方策，鲁壁闻英韶。遗编溢金匮，稽古师帝尧。渊源浚翠川，腾跃昂碧寥。缥缃今寂蔑，神悟畴与昭。白驹乐场藿，伊人正逍遥。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e3c93c3380d58eda716e100fff4baa4e","Step":0,"Verses":[{"Id":6487870,"Sentence":"飞龙开治朝，承宇何翘翘。","Rank":0,"PoetryId":null,"Pinyin":"fēi lóng kāi zhì cháo ，chéng yǔ hé qiáo qiáo ","Tag":null,"Explanation":null,"English":null,"Sort":0,"Dynasty":"明"},{"Id":6487871,"Sentence":"轻烟冒朱阁，玉除依庆霄。","Rank":0,"PoetryId":null,"Pinyin":"qīng yān mào zhū gé ，yù chú yī qìng xiāo ","Tag":null,"Explanation":null,"English":null,"Sort":1,"Dynasty":"明"},{"Id":6487872,"Sentence":"基命会文执，提剑驱天骄。","Rank":0,"PoetryId":null,"Pinyin":"jī mìng huì wén zhǐ ，dī jiàn qū tiān jiāo ","Tag":null,"Explanation":null,"English":null,"Sort":2,"Dynasty":"明"},{"Id":6487873,"Sentence":"燕台定吴鼎，奎光明斗杓。","Rank":0,"PoetryId":null,"Pinyin":"yān tāi dìng wú ding ，kuǐ guāng mǐng dǒu biāo ","Tag":null,"Explanation":null,"English":null,"Sort":3,"Dynasty":"明"},{"Id":6487874,"Sentence":"羽陵启方策，鲁壁闻英韶。","Rank":0,"PoetryId":null,"Pinyin":"yǔ lǐng qi fāng cè ，lǔ bì wén yīng sháo ","Tag":null,"Explanation":null,"English":null,"Sort":4,"Dynasty":"明"},{"Id":6487875,"Sentence":"遗编溢金匮，稽古师帝尧。","Rank":0,"PoetryId":null,"Pinyin":"wèi biān yì jīn kuì ，jī gǔ shī dì yáo ","Tag":null,"Explanation":null,"English":null,"Sort":5,"Dynasty":"明"},{"Id":6487876,"Sentence":"渊源浚翠川，腾跃昂碧寥。","Rank":0,"PoetryId":null,"Pinyin":"yuān yuán jùn cuì chuān ，tēng yuè áng bì liáo ","Tag":null,"Explanation":null,"English":null,"Sort":6,"Dynasty":"明"},{"Id":6487877,"Sentence":"缥缃今寂蔑，神悟畴与昭。","Rank":0,"PoetryId":null,"Pinyin":"piāo xiāng jīn jì miè ，shén wù chóu yú zhāo ","Tag":null,"Explanation":null,"English":null,"Sort":7,"Dynasty":"明"},{"Id":6487878,"Sentence":"白驹乐场藿，伊人正逍遥。","Rank":0,"PoetryId":null,"Pinyin":"bái jū lè cháng huò ，yī rén zhēng xiāo yáo ","Tag":null,"Explanation":null,"English":null,"Sort":8,"Dynasty":"明"}]}