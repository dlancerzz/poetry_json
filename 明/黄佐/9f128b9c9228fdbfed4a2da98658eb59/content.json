{"Id":697981,"Title":"潞河阻冻戏赠文衡山五绝","Dynasty":"明","Author":"黄佐","Context":"研池涵月映窗虚，中有骊龙万斛珠。安得天瓢翻作雨，一时飞洒尽公书。元气淋漓接混冥，毫端山水自仙灵。桂坊走马求蓬岛，芸阁移书问洞庭。山如文债海诗逋，追骑飞尘出帝都。归去太湖烟水上，不知能对白鸥无。阖闾城下浩烟波，日日沙头载酒过。垂杨系艇不知数，一纸黄庭双白鹅。纷纷车马款柴关，焚却银鱼亦未闲。输我疏顽无一事，日骑黄犊访青山。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9f128b9c9228fdbfed4a2da98658eb59","Step":0,"Verses":[{"Id":6304104,"Sentence":"研池涵月映窗虚，中有骊龙万斛珠。","Rank":0,"PoetryId":null,"Pinyin":"yán chǐ hán yuè yìng chuāng xū ，zhōng yǒu lǐ lóng mò hú zhū ","Tag":null,"Explanation":null,"English":null,"Sort":0,"Dynasty":"明"},{"Id":6304105,"Sentence":"安得天瓢翻作雨，一时飞洒尽公书。","Rank":0,"PoetryId":null,"Pinyin":"ān dé tiān piáo fān zuō yǔ ，yī shǐ fēi sǎ jin gōng shū ","Tag":null,"Explanation":null,"English":null,"Sort":1,"Dynasty":"明"},{"Id":6304106,"Sentence":"元气淋漓接混冥，毫端山水自仙灵。","Rank":0,"PoetryId":null,"Pinyin":"yuán qì līn lǐ jiē hún mǐng ，háo duān shān shui zì xiān lǐng ","Tag":null,"Explanation":null,"English":null,"Sort":2,"Dynasty":"明"},{"Id":6304107,"Sentence":"桂坊走马求蓬岛，芸阁移书问洞庭。","Rank":0,"PoetryId":null,"Pinyin":"guì fāng zǒu mǎ qǐu péng dǎo ，yún gé yǐ shū wèn dòng tǐng ","Tag":null,"Explanation":null,"English":null,"Sort":3,"Dynasty":"明"},{"Id":6304108,"Sentence":"山如文债海诗逋，追骑飞尘出帝都。","Rank":0,"PoetryId":null,"Pinyin":"shān rú wén zhài hǎi shī bū ，zhuī jì fēi chén chū dì dōu ","Tag":null,"Explanation":null,"English":null,"Sort":4,"Dynasty":"明"},{"Id":6304109,"Sentence":"归去太湖烟水上，不知能对白鸥无。","Rank":0,"PoetryId":null,"Pinyin":"guī qù tài hú yān shui shǎng ，bú zhī néng duì bái ōu mó ","Tag":null,"Explanation":null,"English":null,"Sort":5,"Dynasty":"明"},{"Id":6304110,"Sentence":"阖闾城下浩烟波，日日沙头载酒过。","Rank":0,"PoetryId":null,"Pinyin":"hé lǘ chéng xià hào yān bō ，rì rì shā tóu zǎi jiu guō ","Tag":null,"Explanation":null,"English":null,"Sort":6,"Dynasty":"明"},{"Id":6304111,"Sentence":"垂杨系艇不知数，一纸黄庭双白鹅。","Rank":0,"PoetryId":null,"Pinyin":"chuǐ yáng jì ting bú zhī shǔ ，yī zhi huáng tǐng shuāng bái é ","Tag":null,"Explanation":null,"English":null,"Sort":7,"Dynasty":"明"},{"Id":6304112,"Sentence":"纷纷车马款柴关，焚却银鱼亦未闲。","Rank":0,"PoetryId":null,"Pinyin":"fēn fēn chē mǎ kuǎn chái guān ，fén què yǐn yú yì wèi xián ","Tag":null,"Explanation":null,"English":null,"Sort":8,"Dynasty":"明"},{"Id":6304113,"Sentence":"输我疏顽无一事，日骑黄犊访青山。","Rank":0,"PoetryId":null,"Pinyin":"shū wǒ shū wán mó yī shì ，rì jì huáng dú fǎng qīng shān ","Tag":null,"Explanation":null,"English":null,"Sort":9,"Dynasty":"明"}]}