{"Id":528169,"Title":"秋日登万岁山不果至琼华岛辽后妆楼而返与张廖二子同赋分韵得登万二字 其一","Dynasty":"明","Author":"黄佐","Context":"玄天临析木，白云出丘陵。皇居阻通轨，神池閟清澄。翠峒纡历览，琼楼恣攀登。阳陆日月迥，阴崖雷雨凭。雕阑缀碧藓，藻井巢苍鹰。炯戒鉴夷夏，端居思废兴。飞狐已迢递，疏龙尚轩腾。宇宙席休运，人神归圣能。同游集轩冕，缛仪崇股肱。虹桥架鳌炬，星旗翼鸾乘。灵踪固葱茜，秋霜正严凝。抚化惜遐景，览物怀坚冰。长啸倚林薮，浩歌望觚棱。虚籁殷珠树，凉飙摇玉绳。兹游信有适，谁言殊鴳鹏。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8d7fb777aff2bca727570b983332d745","Step":0,"Verses":[{"Id":6944235,"Sentence":"玄天临析木，白云出丘陵。","Rank":0,"PoetryId":null,"Pinyin":"xuán tiān lǐn xī mù ，bái yún chū qīu lǐng ","Tag":null,"Explanation":null,"English":null,"Sort":0,"Dynasty":"明"},{"Id":6944236,"Sentence":"皇居阻通轨，神池閟清澄。","Rank":0,"PoetryId":null,"Pinyin":"huáng jū zǔ tōng gui ，shén chǐ bì qīng chéng ","Tag":null,"Explanation":null,"English":null,"Sort":1,"Dynasty":"明"},{"Id":6944237,"Sentence":"翠峒纡历览，琼楼恣攀登。","Rank":0,"PoetryId":null,"Pinyin":"cuì dòng yū lì lǎn ，qióng lóu zì pān dēng ","Tag":null,"Explanation":null,"English":null,"Sort":2,"Dynasty":"明"},{"Id":6944238,"Sentence":"阳陆日月迥，阴崖雷雨凭。","Rank":0,"PoetryId":null,"Pinyin":"yáng lìu rì yuè jiǒng ，yīn yá léi yǔ pǐng ","Tag":null,"Explanation":null,"English":null,"Sort":3,"Dynasty":"明"},{"Id":6944239,"Sentence":"雕阑缀碧藓，藻井巢苍鹰。","Rank":0,"PoetryId":null,"Pinyin":"diāo lán chuò bì xiǎn ，zǎo jing cháo cāng yīng ","Tag":null,"Explanation":null,"English":null,"Sort":4,"Dynasty":"明"},{"Id":6944240,"Sentence":"炯戒鉴夷夏，端居思废兴。","Rank":0,"PoetryId":null,"Pinyin":"jiǒng jiè jiàn yǐ xià ，duān jū sāi fèi xīng ","Tag":null,"Explanation":null,"English":null,"Sort":5,"Dynasty":"明"},{"Id":6944241,"Sentence":"飞狐已迢递，疏龙尚轩腾。","Rank":0,"PoetryId":null,"Pinyin":"fēi hú yi tiáo dì ，shū lóng shàng xuān tēng ","Tag":null,"Explanation":null,"English":null,"Sort":6,"Dynasty":"明"},{"Id":6944242,"Sentence":"宇宙席休运，人神归圣能。","Rank":0,"PoetryId":null,"Pinyin":"yǔ zhòu xǐ xīu yùn ，rén shén guī shèng néng ","Tag":null,"Explanation":null,"English":null,"Sort":7,"Dynasty":"明"},{"Id":6944243,"Sentence":"同游集轩冕，缛仪崇股肱。","Rank":0,"PoetryId":null,"Pinyin":"tóng yóu jǐ xuān miǎn ，rù yǐ chóng gǔ gōng ","Tag":null,"Explanation":null,"English":null,"Sort":8,"Dynasty":"明"},{"Id":6944244,"Sentence":"虹桥架鳌炬，星旗翼鸾乘。","Rank":0,"PoetryId":null,"Pinyin":"hóng qiáo jià áo jù ，xīng qǐ yì luán chéng ","Tag":null,"Explanation":null,"English":null,"Sort":9,"Dynasty":"明"},{"Id":6944245,"Sentence":"灵踪固葱茜，秋霜正严凝。","Rank":0,"PoetryId":null,"Pinyin":"lǐng zōng gù cōng qiàn ，qīu shuāng zhēng yán nǐng ","Tag":null,"Explanation":null,"English":null,"Sort":10,"Dynasty":"明"},{"Id":6944246,"Sentence":"抚化惜遐景，览物怀坚冰。","Rank":0,"PoetryId":null,"Pinyin":"fǔ huā xī xiá jing ，lǎn wù huái jiān bīng ","Tag":null,"Explanation":null,"English":null,"Sort":11,"Dynasty":"明"},{"Id":6944247,"Sentence":"长啸倚林薮，浩歌望觚棱。","Rank":0,"PoetryId":null,"Pinyin":"cháng xiào yi lǐn sǒu ，hào gē wàng gū lēng ","Tag":null,"Explanation":null,"English":null,"Sort":12,"Dynasty":"明"},{"Id":6944248,"Sentence":"虚籁殷珠树，凉飙摇玉绳。","Rank":0,"PoetryId":null,"Pinyin":"xū lài yān zhū shù ，liáng biāo yáo yù shéng ","Tag":null,"Explanation":null,"English":null,"Sort":13,"Dynasty":"明"},{"Id":6944249,"Sentence":"兹游信有适，谁言殊鴳鹏。","Rank":0,"PoetryId":null,"Pinyin":"cǐ yóu xìn yǒu kuò ，shéi yán shū è péng ","Tag":null,"Explanation":null,"English":null,"Sort":14,"Dynasty":"明"}]}