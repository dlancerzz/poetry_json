{"Id":528307,"Title":"九日粤山登高醉中尽用五微韵成歌题曰将进酒","Dynasty":"明","Author":"黄佐","Context":"将进酒，歌镂衣。举玉爵，停金鞿。凤琯龙笙，硕人其颀。于以解忧，式饮庶几。莼羹鲈脍纷哉馡，蟹黄初溢凫翠肥。促膝劝君君莫违。君不见朝始晖，夕转霏，鲁阳戈在谁能挥。嗟尔乌兔，胡为逐逐环我岩上扉。童时种柳今十围，钓游旧迹遍天地，想像徒依稀。幸无风萧萧，雨祈祈。三秋虽云杪，九月犹芳菲。有翩者鸟，嘤鸣相依。盍簪实难，知音亦稀。相逢不为乐，他时梦寐怀容辉。粲粲黄花，盈盈翠微。肃肃命驾，采采忘归。仰见云间翼，不入虞罗机。安能摧眉折腰谒朱门，趋琐闱。疏钟动，明星稀。酌复酌，酒行如翔翚。不醉明月将笑我，窥帘帏。羊肠世路艰且巍。犊有妃，妃呼狶。狐以为苍，当誉反讥。龌龊蓬茅丛，啼络纬，腾伊蝛。此中髑髅，昔曾牙绯。谷量牛马，尘积珠玑。僮奴策骖焱騑騑，薰天势倏成露晞。纵能化鹤去千载，华表谁真逢令威。南溟徙鹍鹏，西北荒蕨薇。商颜绝萝径，渭曲空渔矶。古来豪圣今尽非，徒劳营魄聆音徽，穷经何用编绝韦。我且濯明河而振缨，翳扶光以乐饥。吐情向君君莫笑以诽。醉来长啸粤山上，浮云直北连燕畿。山中多木，矗矗如旗。其下流水，活活清于沂。粤王一去古台在，惟有飘飘霜叶飞。","PoertyType":null,"Cipai":"九日","Status":1,"Rank":0,"Tag":null,"Explanation":null,"First":null,"Guid":"525e389e8171761fb631268a28d7aba1","Step":0,"Verses":[{"Id":6420409,"Sentence":"将进酒，歌镂衣。","Rank":0,"PoetryId":null,"Pinyin":"jiāng jìn jiu ，gē lòu yī ","Tag":null,"Explanation":null,"English":null,"Sort":0,"Dynasty":"明"},{"Id":6420410,"Sentence":"举玉爵，停金鞿。","Rank":0,"PoetryId":null,"Pinyin":"jǔ yù jué ，tǐng jīn jī ","Tag":null,"Explanation":null,"English":null,"Sort":1,"Dynasty":"明"},{"Id":6420411,"Sentence":"凤琯龙笙，硕人其颀。","Rank":0,"PoetryId":null,"Pinyin":"fèng guǎn lóng shēng ，shuò rén jī qǐ ","Tag":null,"Explanation":null,"English":null,"Sort":2,"Dynasty":"明"},{"Id":6420412,"Sentence":"于以解忧，式饮庶几。","Rank":0,"PoetryId":null,"Pinyin":"yú yi jiě yōu ，shì yin shù jī ","Tag":null,"Explanation":null,"English":null,"Sort":3,"Dynasty":"明"},{"Id":6420413,"Sentence":"莼羹鲈脍纷哉馡，蟹黄初溢凫翠肥。","Rank":0,"PoetryId":null,"Pinyin":"chún gēng lú kuài fēn zāi fēi ，xiè huáng chū yì fú cuì féi ","Tag":null,"Explanation":null,"English":null,"Sort":4,"Dynasty":"明"},{"Id":6420414,"Sentence":"促膝劝君君莫违。","Rank":0,"PoetryId":null,"Pinyin":"cù xī quàn jūn jūn mò wéi ","Tag":null,"Explanation":null,"English":null,"Sort":5,"Dynasty":"明"},{"Id":6420415,"Sentence":"君不见朝始晖，夕转霏，鲁阳戈在谁能挥。","Rank":0,"PoetryId":null,"Pinyin":"jūn bú jiàn cháo shi huī ，xī zhuǎi fēi ，lǔ yáng gē zài shéi néng huī ","Tag":null,"Explanation":null,"English":null,"Sort":6,"Dynasty":"明"},{"Id":6420416,"Sentence":"嗟尔乌兔，胡为逐逐环我岩上扉。","Rank":0,"PoetryId":null,"Pinyin":"jiē ěr wū tù ，hú wéi zhú zhú huán wǒ yán shǎng fēi ","Tag":null,"Explanation":null,"English":null,"Sort":7,"Dynasty":"明"},{"Id":6420417,"Sentence":"童时种柳今十围，钓游旧迹遍天地，想像徒依稀。","Rank":0,"PoetryId":null,"Pinyin":"tóng shǐ chóng liu jīn shǐ wéi ，diào yóu jìu jì biàn tiān 地，xiǎng xiàng tú yī xī ","Tag":null,"Explanation":null,"English":null,"Sort":8,"Dynasty":"明"},{"Id":6420418,"Sentence":"幸无风萧萧，雨祈祈。","Rank":0,"PoetryId":null,"Pinyin":"xìng mó fēng xiāo xiāo ，yǔ qǐ qǐ ","Tag":null,"Explanation":null,"English":null,"Sort":9,"Dynasty":"明"},{"Id":6420419,"Sentence":"三秋虽云杪，九月犹芳菲。","Rank":0,"PoetryId":null,"Pinyin":"sān qīu suī yún miǎo ，jiu yuè yóu fāng fēi ","Tag":null,"Explanation":null,"English":null,"Sort":10,"Dynasty":"明"},{"Id":6420420,"Sentence":"有翩者鸟，嘤鸣相依。","Rank":0,"PoetryId":null,"Pinyin":"yǒu piān zhě diǎo ，yīng mǐng xiāng yī ","Tag":null,"Explanation":null,"English":null,"Sort":11,"Dynasty":"明"},{"Id":6420421,"Sentence":"盍簪实难，知音亦稀。","Rank":0,"PoetryId":null,"Pinyin":"hé zān shǐ nán ，zhī yīn yì xī ","Tag":null,"Explanation":null,"English":null,"Sort":12,"Dynasty":"明"},{"Id":6420422,"Sentence":"相逢不为乐，他时梦寐怀容辉。","Rank":0,"PoetryId":null,"Pinyin":"xiāng féng bú wéi lè ，tā shǐ mèng mèi huái róng huī ","Tag":null,"Explanation":null,"English":null,"Sort":13,"Dynasty":"明"},{"Id":6420423,"Sentence":"粲粲黄花，盈盈翠微。","Rank":0,"PoetryId":null,"Pinyin":"càn càn huáng huā ，yīng yīng cuì wēi ","Tag":null,"Explanation":null,"English":null,"Sort":14,"Dynasty":"明"},{"Id":6420424,"Sentence":"肃肃命驾，采采忘归。","Rank":0,"PoetryId":null,"Pinyin":"sù sù mìng jià ，cǎi cǎi wàng guī ","Tag":null,"Explanation":null,"English":null,"Sort":15,"Dynasty":"明"},{"Id":6420425,"Sentence":"仰见云间翼，不入虞罗机。","Rank":0,"PoetryId":null,"Pinyin":"yǎng jiàn yún jiān yì ，bú rù yú luó jī ","Tag":null,"Explanation":null,"English":null,"Sort":16,"Dynasty":"明"},{"Id":6420426,"Sentence":"安能摧眉折腰谒朱门，趋琐闱。","Rank":0,"PoetryId":null,"Pinyin":"ān néng cuī méi shé yāo yè zhū mén ，qū suǒ wéi ","Tag":null,"Explanation":null,"English":null,"Sort":17,"Dynasty":"明"},{"Id":6420427,"Sentence":"疏钟动，明星稀。","Rank":0,"PoetryId":null,"Pinyin":"shū zhōng dòng ，mǐng xīng xī ","Tag":null,"Explanation":null,"English":null,"Sort":18,"Dynasty":"明"},{"Id":6420428,"Sentence":"酌复酌，酒行如翔翚。","Rank":0,"PoetryId":null,"Pinyin":"zhuó fù zhuó ，jiu háng rú xiáng huī ","Tag":null,"Explanation":null,"English":null,"Sort":19,"Dynasty":"明"},{"Id":6420429,"Sentence":"不醉明月将笑我，窥帘帏。","Rank":0,"PoetryId":null,"Pinyin":"bú zuì mǐng yuè jiāng xiào wǒ ，kuī lián wéi ","Tag":null,"Explanation":null,"English":null,"Sort":20,"Dynasty":"明"},{"Id":6420430,"Sentence":"羊肠世路艰且巍。","Rank":0,"PoetryId":null,"Pinyin":"yáng cháng shì lù jiān jū wēi ","Tag":null,"Explanation":null,"English":null,"Sort":21,"Dynasty":"明"},{"Id":6420431,"Sentence":"犊有妃，妃呼狶。","Rank":0,"PoetryId":null,"Pinyin":"dú yǒu fēi ，fēi hū shi ","Tag":null,"Explanation":null,"English":null,"Sort":22,"Dynasty":"明"},{"Id":6420432,"Sentence":"狐以为苍，当誉反讥。","Rank":0,"PoetryId":null,"Pinyin":"hú yi wéi cāng ，dāng yù fǎn jī ","Tag":null,"Explanation":null,"English":null,"Sort":23,"Dynasty":"明"},{"Id":6420433,"Sentence":"龌龊蓬茅丛，啼络纬，腾伊蝛。","Rank":0,"PoetryId":null,"Pinyin":"wò chuò péng máo cóng ，tǐ lào wěi ，tēng yī wēi ","Tag":null,"Explanation":null,"English":null,"Sort":24,"Dynasty":"明"},{"Id":6420434,"Sentence":"此中髑髅，昔曾牙绯。","Rank":0,"PoetryId":null,"Pinyin":"ci zhōng dú lóu ，xī céng yá fēi ","Tag":null,"Explanation":null,"English":null,"Sort":25,"Dynasty":"明"},{"Id":6420435,"Sentence":"谷量牛马，尘积珠玑。","Rank":0,"PoetryId":null,"Pinyin":"gǔ liáng nǐu mǎ ，chén jī zhū jī ","Tag":null,"Explanation":null,"English":null,"Sort":26,"Dynasty":"明"},{"Id":6420436,"Sentence":"僮奴策骖焱騑騑，薰天势倏成露晞。","Rank":0,"PoetryId":null,"Pinyin":"tóng nú cè cān yàn fēi fēi ，xūn tiān shì shū chéng lòu xī ","Tag":null,"Explanation":null,"English":null,"Sort":27,"Dynasty":"明"},{"Id":6420437,"Sentence":"纵能化鹤去千载，华表谁真逢令威。","Rank":0,"PoetryId":null,"Pinyin":"zòng néng huā hè qù qiān zǎi ，huā biǎo shéi zhēn féng ling wēi ","Tag":null,"Explanation":null,"English":null,"Sort":28,"Dynasty":"明"},{"Id":6420438,"Sentence":"南溟徙鹍鹏，西北荒蕨薇。","Rank":0,"PoetryId":null,"Pinyin":"nā mǐng xi kūn péng ，xī běi huāng jué wēi ","Tag":null,"Explanation":null,"English":null,"Sort":29,"Dynasty":"明"},{"Id":6420439,"Sentence":"商颜绝萝径，渭曲空渔矶。","Rank":0,"PoetryId":null,"Pinyin":"shāng yán jué luó jìng ，wèi qū kōng yú jī ","Tag":null,"Explanation":null,"English":null,"Sort":30,"Dynasty":"明"},{"Id":6420440,"Sentence":"古来豪圣今尽非，徒劳营魄聆音徽，穷经何用编绝韦。","Rank":0,"PoetryId":null,"Pinyin":"gǔ lái háo shèng jīn jin fēi ，tú láo yǐng bó lǐng yīn huī ，qióng jīng hé yòng biān jué wéi ","Tag":null,"Explanation":null,"English":null,"Sort":31,"Dynasty":"明"},{"Id":6420441,"Sentence":"我且濯明河而振缨，翳扶光以乐饥。","Rank":0,"PoetryId":null,"Pinyin":"wǒ jū zhuó mǐng hé ér zhèn yīng ，yì fú guāng yi lè jī ","Tag":null,"Explanation":null,"English":null,"Sort":32,"Dynasty":"明"},{"Id":6420442,"Sentence":"吐情向君君莫笑以诽。","Rank":0,"PoetryId":null,"Pinyin":"tǔ qǐng xiàng jūn jūn mò xiào yi fěi ","Tag":null,"Explanation":null,"English":null,"Sort":33,"Dynasty":"明"},{"Id":6420443,"Sentence":"醉来长啸粤山上，浮云直北连燕畿。","Rank":0,"PoetryId":null,"Pinyin":"zuì lái cháng xiào yuè shān shǎng ，fú yún zhǐ běi lián yān jī ","Tag":null,"Explanation":null,"English":null,"Sort":34,"Dynasty":"明"},{"Id":6420444,"Sentence":"山中多木，矗矗如旗。","Rank":0,"PoetryId":null,"Pinyin":"shān zhōng duō mù ，chù chù rú qǐ ","Tag":null,"Explanation":null,"English":null,"Sort":35,"Dynasty":"明"},{"Id":6420445,"Sentence":"其下流水，活活清于沂。","Rank":0,"PoetryId":null,"Pinyin":"jī xià lǐu shui ，huó huó qīng yú yǐ ","Tag":null,"Explanation":null,"English":null,"Sort":36,"Dynasty":"明"},{"Id":6420446,"Sentence":"粤王一去古台在，惟有飘飘霜叶飞。","Rank":0,"PoetryId":null,"Pinyin":"yuè wáng yī qù gǔ tāi zài ，wéi yǒu piāo piāo shuāng xié fēi ","Tag":null,"Explanation":null,"English":null,"Sort":37,"Dynasty":"明"}]}