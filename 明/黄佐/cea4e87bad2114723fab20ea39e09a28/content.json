{"Id":697927,"Title":"白莲二首","Dynasty":"明","Author":"黄佐","Context":"水殿盈盈万玉妃，淩波长是步炎晖。迢遥玉井峰头见，缥缈瑶池月下归。洛浦雾繁珠作佩，楚台风急翠成帏。若教解语应愁绝，闻道金笼锁雪衣。不见红衣映绿苔，夜长疑有鹭飞来。蕊珠宫冷香云湿，鱼藻池深素锦开。太乙驭风摇翠楫，飞琼乘月出瑶台。露华似慰相如渴，分得金茎满玉杯。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cea4e87bad2114723fab20ea39e09a28","Step":0,"Verses":[{"Id":6303662,"Sentence":"水殿盈盈万玉妃，淩波长是步炎晖。","Rank":0,"PoetryId":null,"Pinyin":"shui diàn yīng yīng mò yù fēi ，līng bō cháng shì bù yán huī ","Tag":null,"Explanation":null,"English":null,"Sort":0,"Dynasty":"明"},{"Id":6303663,"Sentence":"迢遥玉井峰头见，缥缈瑶池月下归。","Rank":0,"PoetryId":null,"Pinyin":"tiáo yáo yù jing fēng tóu jiàn ，piāo miǎo yáo chǐ yuè xià guī ","Tag":null,"Explanation":null,"English":null,"Sort":1,"Dynasty":"明"},{"Id":6303664,"Sentence":"洛浦雾繁珠作佩，楚台风急翠成帏。","Rank":0,"PoetryId":null,"Pinyin":"luò pǔ wù fán zhū zuō pèi ，chǔ tāi fēng jǐ cuì chéng wéi ","Tag":null,"Explanation":null,"English":null,"Sort":2,"Dynasty":"明"},{"Id":6303665,"Sentence":"若教解语应愁绝，闻道金笼锁雪衣。","Rank":0,"PoetryId":null,"Pinyin":"rě jiāo jiě yǔ yīng chóu jué ，wén dāo jīn lóng suǒ xuě yī ","Tag":null,"Explanation":null,"English":null,"Sort":3,"Dynasty":"明"},{"Id":6303666,"Sentence":"不见红衣映绿苔，夜长疑有鹭飞来。","Rank":0,"PoetryId":null,"Pinyin":"bú jiàn gōng yī yìng lù tāi ，yè cháng yǐ yǒu lù fēi lái ","Tag":null,"Explanation":null,"English":null,"Sort":4,"Dynasty":"明"},{"Id":6303667,"Sentence":"蕊珠宫冷香云湿，鱼藻池深素锦开。","Rank":0,"PoetryId":null,"Pinyin":"rui zhū gōng lěng xiāng yún shī ，yú zǎo chǐ shēn sù jin kāi ","Tag":null,"Explanation":null,"English":null,"Sort":5,"Dynasty":"明"},{"Id":6303668,"Sentence":"太乙驭风摇翠楫，飞琼乘月出瑶台。","Rank":0,"PoetryId":null,"Pinyin":"tài yi yù fēng yáo cuì jǐ ，fēi qióng chéng yuè chū yáo tāi ","Tag":null,"Explanation":null,"English":null,"Sort":6,"Dynasty":"明"},{"Id":6303669,"Sentence":"露华似慰相如渴，分得金茎满玉杯。","Rank":0,"PoetryId":null,"Pinyin":"lòu huā shì wèi xiāng rú kě ，fēn dé jīn jīng mǎn yù bēi ","Tag":null,"Explanation":null,"English":null,"Sort":7,"Dynasty":"明"}]}