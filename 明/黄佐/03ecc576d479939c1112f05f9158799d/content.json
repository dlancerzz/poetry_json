{"Id":697954,"Title":"再和俨山韵二首","Dynasty":"明","Author":"黄佐","Context":"凤城西下久为家，铃阁前头半是花。秀色不随庭草变，交枝遥带禁烟斜。杯香冉冉风生席，窗影离离月在纱。谁道岁寒易摇落，五云多处更妍华。摇摇旅梦向谁家，暖艳寒香为忆花。雪后尚怜姿绰约，风前仍爱舞欹斜。若为折去宜簪帽，忽漫拈来讶剪纱。自笑故园看亦得，独骑羸马客京华。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"03ecc576d479939c1112f05f9158799d","Step":0,"Verses":[{"Id":6303766,"Sentence":"凤城西下久为家，铃阁前头半是花。","Rank":0,"PoetryId":null,"Pinyin":"fèng chéng xī xià jiu wéi gū ，lǐng gé qián tóu bàn shì huā ","Tag":null,"Explanation":null,"English":null,"Sort":0,"Dynasty":"明"},{"Id":6303767,"Sentence":"秀色不随庭草变，交枝遥带禁烟斜。","Rank":0,"PoetryId":null,"Pinyin":"xìu sè bú suǐ tǐng cǎo biàn ，jiāo zhī yáo dài jīn yān xié ","Tag":null,"Explanation":null,"English":null,"Sort":1,"Dynasty":"明"},{"Id":6303768,"Sentence":"杯香冉冉风生席，窗影离离月在纱。","Rank":0,"PoetryId":null,"Pinyin":"bēi xiāng rǎn rǎn fēng shēng xǐ ，chuāng ying lǐ lǐ yuè zài shā ","Tag":null,"Explanation":null,"English":null,"Sort":2,"Dynasty":"明"},{"Id":6303769,"Sentence":"谁道岁寒易摇落，五云多处更妍华。","Rank":0,"PoetryId":null,"Pinyin":"shéi dāo suì hán yì yáo là ，wǔ yún duō chǔ gēng yán huā ","Tag":null,"Explanation":null,"English":null,"Sort":3,"Dynasty":"明"},{"Id":6303770,"Sentence":"摇摇旅梦向谁家，暖艳寒香为忆花。","Rank":0,"PoetryId":null,"Pinyin":"yáo yáo lǚ mèng xiàng shéi gū ，nuǎn yàn hán xiāng wéi yì huā ","Tag":null,"Explanation":null,"English":null,"Sort":4,"Dynasty":"明"},{"Id":6303771,"Sentence":"雪后尚怜姿绰约，风前仍爱舞欹斜。","Rank":0,"PoetryId":null,"Pinyin":"xuě hòu shàng lián zī chāo yāo ，fēng qián réng ài wǔ jī xié ","Tag":null,"Explanation":null,"English":null,"Sort":5,"Dynasty":"明"},{"Id":6303772,"Sentence":"若为折去宜簪帽，忽漫拈来讶剪纱。","Rank":0,"PoetryId":null,"Pinyin":"rě wéi shé qù yǐ zān mào ，hū màn niān lái yà jiǎn shā ","Tag":null,"Explanation":null,"English":null,"Sort":6,"Dynasty":"明"},{"Id":6303773,"Sentence":"自笑故园看亦得，独骑羸马客京华。","Rank":0,"PoetryId":null,"Pinyin":"zì xiào gù yuán kān yì dé ，dú jì léi mǎ kè jīng huā ","Tag":null,"Explanation":null,"English":null,"Sort":7,"Dynasty":"明"}]}