{"Id":690135,"Title":"秋怀十二首","Dynasty":"明","Author":"陆深","Context":"景物逢秋老更成，峡猿何必断肠声。习家池上歌如沸，庾亮楼头月正明。万里山川催木叶，五更钟鼓动江城。当年与赐金茎露，梦断空瞻白玉京。天阔风高秋意多，青山如削水层波。知归玄鸟遥怜汝，向晚黄花独奈何。故国笙歌遗玉树，前朝荆棘有铜驼。兴亡亦是浮云事，古往今来鬓自皤。碧草幽花满故园，南山卧对久忘言。年来行李书千卷，老去生涯水一村。已辨弓蛇还石虎，毋烦怨鹤与惊猿。秋光更比春光好，蜂蝶纷纷不到门。青灯挑雨不成眠，爱听芭蕉夜似年。去日苦多无计款，浮生如寄定谁贤。成功白发冯唐老，好事青山谢客偏。他日向平粗毕愿，懒云秋水护沙田。斗帐香消病骨轻，少年忆得赋秋声。青藜火煖西风劲，白玉堂深昼漏清。上帝云霄陪绛节，仙人星汉湿金茎。高山流水空瞻溯，秖恐涓埃报未成。閒阶积雨长莓苔，药裹诗签手自裁。潦水正须愁八月，浮云常与望三台。长沙卑暑偏饶病，岭表风波是有才。茅屋若为容我老，文章一洗旧悲哀。六代三吴业已荒，英雄遗恨水茫茫。试量秋与愁多少，始信年随鬓短长。江上野凫争得食，山中丛桂早含霜。长门本为黄金赋，赋就《长门》却自伤。一番风雨报园林，岸柳汀蒲半不禁。兔魄已随华月满，凤栖应恋碧梧阴。清商律应笙歌细，白苧功多箧笥深。起向推移占物候，为谁先有岁寒心。潮声江上唤登临，日日东流故故深。十尺莼丝风荡飏，一天鱼信雨侵淫。鸱夷去后犹堪恨，禹迹南来不可寻。一曲吴娃双画桨，蛟龙堆里昼阴阴。总为秋光满葛巾，未应偏怪白头新。明珠本自能疑我，沙鸟何心却避人。一片云轻终过眼，百年论定不随身。草堂旧在三江上，听水听风知几巡。团扇情多咏未休，井梧何事强知秋。霜华先上双蓬鬓，壮气空馀独倚楼。谁复常何工荐士，徒闻李广不封侯。千寻铁锁如堪借，借与人间锁断愁。病回门巷昼长扃，留滞周南改岁星。满目秋容频看镜，十年旧带屡移钉。高梧急雨闻金井，柞火新凉照素屏。深夜不眠缘底事，自携铅椠校丹经。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1f7edfe694cc71b957b82af9b4e50289","Step":0,"Verses":[{"Id":6189409,"Sentence":"景物逢秋老更成，峡猿何必断肠声。","Rank":0,"PoetryId":null,"Pinyin":"jing wù féng qīu lǎo gēng chéng ，xiá yuán hé bì duàn cháng shēng ","Tag":null,"Explanation":null,"English":null,"Sort":0,"Dynasty":"明"},{"Id":6189410,"Sentence":"习家池上歌如沸，庾亮楼头月正明。","Rank":0,"PoetryId":null,"Pinyin":"xǐ gū chǐ shǎng gē rú fèi ，yǔ liàng lóu tóu yuè zhēng mǐng ","Tag":null,"Explanation":null,"English":null,"Sort":1,"Dynasty":"明"},{"Id":6189411,"Sentence":"万里山川催木叶，五更钟鼓动江城。","Rank":0,"PoetryId":null,"Pinyin":"mò li shān chuān cuī mù xié ，wǔ gēng zhōng gǔ dòng jiāng chéng ","Tag":null,"Explanation":null,"English":null,"Sort":2,"Dynasty":"明"},{"Id":6189412,"Sentence":"当年与赐金茎露，梦断空瞻白玉京。","Rank":0,"PoetryId":null,"Pinyin":"dāng nián yú cì jīn jīng lòu ，mèng duàn kōng zhān bái yù jīng ","Tag":null,"Explanation":null,"English":null,"Sort":3,"Dynasty":"明"},{"Id":6189413,"Sentence":"天阔风高秋意多，青山如削水层波。","Rank":0,"PoetryId":null,"Pinyin":"tiān kuò fēng gāo qīu yì duō ，qīng shān rú xiāo shui céng bō ","Tag":null,"Explanation":null,"English":null,"Sort":4,"Dynasty":"明"},{"Id":6189414,"Sentence":"知归玄鸟遥怜汝，向晚黄花独奈何。","Rank":0,"PoetryId":null,"Pinyin":"zhī guī xuán diǎo yáo lián rǔ ，xiàng wǎn huáng huā dú nài hé ","Tag":null,"Explanation":null,"English":null,"Sort":5,"Dynasty":"明"},{"Id":6189415,"Sentence":"故国笙歌遗玉树，前朝荆棘有铜驼。","Rank":0,"PoetryId":null,"Pinyin":"gù guó shēng gē wèi yù shù ，qián cháo jīng jǐ yǒu tóng tuó ","Tag":null,"Explanation":null,"English":null,"Sort":6,"Dynasty":"明"},{"Id":6189416,"Sentence":"兴亡亦是浮云事，古往今来鬓自皤。","Rank":0,"PoetryId":null,"Pinyin":"xīng wáng yì shì fú yún shì ，gǔ wǎng jīn lái bìn zì pó ","Tag":null,"Explanation":null,"English":null,"Sort":7,"Dynasty":"明"},{"Id":6189417,"Sentence":"碧草幽花满故园，南山卧对久忘言。","Rank":0,"PoetryId":null,"Pinyin":"bì cǎo yōu huā mǎn gù yuán ，nā shān wò duì jiu wàng yán ","Tag":null,"Explanation":null,"English":null,"Sort":8,"Dynasty":"明"},{"Id":6189418,"Sentence":"年来行李书千卷，老去生涯水一村。","Rank":0,"PoetryId":null,"Pinyin":"nián lái háng li shū qiān juǎn ，lǎo qù shēng yá shui yī cūn ","Tag":null,"Explanation":null,"English":null,"Sort":9,"Dynasty":"明"},{"Id":6189419,"Sentence":"已辨弓蛇还石虎，毋烦怨鹤与惊猿。","Rank":0,"PoetryId":null,"Pinyin":"yi biàn gōng shé hái dàn hū ，wú fán yuàn hè yú jīng yuán ","Tag":null,"Explanation":null,"English":null,"Sort":10,"Dynasty":"明"},{"Id":6189420,"Sentence":"秋光更比春光好，蜂蝶纷纷不到门。","Rank":0,"PoetryId":null,"Pinyin":"qīu guāng gēng bi chūn guāng hǎo ，fēng dié fēn fēn bú dào mén ","Tag":null,"Explanation":null,"English":null,"Sort":11,"Dynasty":"明"},{"Id":6189421,"Sentence":"青灯挑雨不成眠，爱听芭蕉夜似年。","Rank":0,"PoetryId":null,"Pinyin":"qīng dēng tiāo yǔ bú chéng mián ，ài tīng bā jiāo yè shì nián ","Tag":null,"Explanation":null,"English":null,"Sort":12,"Dynasty":"明"},{"Id":6189422,"Sentence":"去日苦多无计款，浮生如寄定谁贤。","Rank":0,"PoetryId":null,"Pinyin":"qù rì kǔ duō mó jì kuǎn ，fú shēng rú jì dìng shéi xián ","Tag":null,"Explanation":null,"English":null,"Sort":13,"Dynasty":"明"},{"Id":6189423,"Sentence":"成功白发冯唐老，好事青山谢客偏。","Rank":0,"PoetryId":null,"Pinyin":"chéng gōng bái fā féng táng lǎo ，hǎo shì qīng shān xiè kè piān ","Tag":null,"Explanation":null,"English":null,"Sort":14,"Dynasty":"明"},{"Id":6189424,"Sentence":"他日向平粗毕愿，懒云秋水护沙田。","Rank":0,"PoetryId":null,"Pinyin":"tā rì xiàng pǐng cū bì yuàn ，lǎn yún qīu shui hù shā tián ","Tag":null,"Explanation":null,"English":null,"Sort":15,"Dynasty":"明"},{"Id":6189425,"Sentence":"斗帐香消病骨轻，少年忆得赋秋声。","Rank":0,"PoetryId":null,"Pinyin":"dǒu zhàng xiāng xiāo bìng gū qīng ，shǎo nián yì dé fù qīu shēng ","Tag":null,"Explanation":null,"English":null,"Sort":16,"Dynasty":"明"},{"Id":6189426,"Sentence":"青藜火煖西风劲，白玉堂深昼漏清。","Rank":0,"PoetryId":null,"Pinyin":"qīng lǐ huǒ nuǎn xī fēng jìn ，bái yù táng shēn zhòu lòu qīng ","Tag":null,"Explanation":null,"English":null,"Sort":17,"Dynasty":"明"},{"Id":6189427,"Sentence":"上帝云霄陪绛节，仙人星汉湿金茎。","Rank":0,"PoetryId":null,"Pinyin":"shǎng dì yún xiāo péi jiàng jiē ，xiān rén xīng hàn shī jīn jīng ","Tag":null,"Explanation":null,"English":null,"Sort":18,"Dynasty":"明"},{"Id":6189428,"Sentence":"高山流水空瞻溯，秖恐涓埃报未成。","Rank":0,"PoetryId":null,"Pinyin":"gāo shān lǐu shui kōng zhān sù ，zhī kǒng juān āi bào wèi chéng ","Tag":null,"Explanation":null,"English":null,"Sort":19,"Dynasty":"明"},{"Id":6189429,"Sentence":"閒阶积雨长莓苔，药裹诗签手自裁。","Rank":0,"PoetryId":null,"Pinyin":"jiān jiē jī yǔ cháng méi tāi ，yào guǒ shī qiān shǒu zì cái ","Tag":null,"Explanation":null,"English":null,"Sort":20,"Dynasty":"明"},{"Id":6189430,"Sentence":"潦水正须愁八月，浮云常与望三台。","Rank":0,"PoetryId":null,"Pinyin":"lǎo shui zhēng xū chóu bā yuè ，fú yún cháng yú wàng sān tāi ","Tag":null,"Explanation":null,"English":null,"Sort":21,"Dynasty":"明"},{"Id":6189431,"Sentence":"长沙卑暑偏饶病，岭表风波是有才。","Rank":0,"PoetryId":null,"Pinyin":"cháng shā bēi shǔ piān ráo bìng ，ling biǎo fēng bō shì yǒu cái ","Tag":null,"Explanation":null,"English":null,"Sort":22,"Dynasty":"明"},{"Id":6189432,"Sentence":"茅屋若为容我老，文章一洗旧悲哀。","Rank":0,"PoetryId":null,"Pinyin":"máo wū rě wéi róng wǒ lǎo ，wén zhāng yī xi jìu bēi āi ","Tag":null,"Explanation":null,"English":null,"Sort":23,"Dynasty":"明"},{"Id":6189433,"Sentence":"六代三吴业已荒，英雄遗恨水茫茫。","Rank":0,"PoetryId":null,"Pinyin":"lìu dài sān wú yè yi huāng ，yīng xióng wèi hèn shui māng māng ","Tag":null,"Explanation":null,"English":null,"Sort":24,"Dynasty":"明"},{"Id":6189434,"Sentence":"试量秋与愁多少，始信年随鬓短长。","Rank":0,"PoetryId":null,"Pinyin":"shì liáng qīu yú chóu duō shǎo ，shi xìn nián suǐ bìn duǎn cháng ","Tag":null,"Explanation":null,"English":null,"Sort":25,"Dynasty":"明"},{"Id":6189435,"Sentence":"江上野凫争得食，山中丛桂早含霜。","Rank":0,"PoetryId":null,"Pinyin":"jiāng shǎng yě fú zhēng dé shǐ ，shān zhōng cóng guì zǎo hán shuāng ","Tag":null,"Explanation":null,"English":null,"Sort":26,"Dynasty":"明"},{"Id":6189436,"Sentence":"长门本为黄金赋，赋就《长门》却自伤。","Rank":0,"PoetryId":null,"Pinyin":"cháng mén běn wéi huáng jīn fù ，fù jìu 《cháng mén 》què zì shāng ","Tag":null,"Explanation":null,"English":null,"Sort":27,"Dynasty":"明"},{"Id":6189437,"Sentence":"一番风雨报园林，岸柳汀蒲半不禁。","Rank":0,"PoetryId":null,"Pinyin":"yī fān fēng yǔ bào yuán lǐn ，àn liu tīng pú bàn bú jīn ","Tag":null,"Explanation":null,"English":null,"Sort":28,"Dynasty":"明"},{"Id":6189438,"Sentence":"兔魄已随华月满，凤栖应恋碧梧阴。","Rank":0,"PoetryId":null,"Pinyin":"tù bó yi suǐ huā yuè mǎn ，fèng qī yīng liàn bì wú yīn ","Tag":null,"Explanation":null,"English":null,"Sort":29,"Dynasty":"明"},{"Id":6189439,"Sentence":"清商律应笙歌细，白苧功多箧笥深。","Rank":0,"PoetryId":null,"Pinyin":"qīng shāng lǜ yīng shēng gē xì ，bái nǐng gōng duō qiè sì shēn ","Tag":null,"Explanation":null,"English":null,"Sort":30,"Dynasty":"明"},{"Id":6189440,"Sentence":"起向推移占物候，为谁先有岁寒心。","Rank":0,"PoetryId":null,"Pinyin":"qi xiàng tuī yǐ zhān wù hòu ，wéi shéi xiān yǒu suì hán xīn ","Tag":null,"Explanation":null,"English":null,"Sort":31,"Dynasty":"明"},{"Id":6189441,"Sentence":"潮声江上唤登临，日日东流故故深。","Rank":0,"PoetryId":null,"Pinyin":"cháo shēng jiāng shǎng huàn dēng lǐn ，rì rì dōng lǐu gù gù shēn ","Tag":null,"Explanation":null,"English":null,"Sort":32,"Dynasty":"明"},{"Id":6189442,"Sentence":"十尺莼丝风荡飏，一天鱼信雨侵淫。","Rank":0,"PoetryId":null,"Pinyin":"shǐ chě chún sī fēng dàng yáng ，yī tiān yú xìn yǔ qīn yǐn ","Tag":null,"Explanation":null,"English":null,"Sort":33,"Dynasty":"明"},{"Id":6189443,"Sentence":"鸱夷去后犹堪恨，禹迹南来不可寻。","Rank":0,"PoetryId":null,"Pinyin":"chī yǐ qù hòu yóu kān hèn ，yǔ jì nā lái bú kě xún ","Tag":null,"Explanation":null,"English":null,"Sort":34,"Dynasty":"明"},{"Id":6189444,"Sentence":"一曲吴娃双画桨，蛟龙堆里昼阴阴。","Rank":0,"PoetryId":null,"Pinyin":"yī qū wú wá shuāng huà jiǎng ，jiāo lóng duī li zhòu yīn yīn ","Tag":null,"Explanation":null,"English":null,"Sort":35,"Dynasty":"明"},{"Id":6189445,"Sentence":"总为秋光满葛巾，未应偏怪白头新。","Rank":0,"PoetryId":null,"Pinyin":"zǒng wéi qīu guāng mǎn gé jīn ，wèi yīng piān guài bái tóu xīn ","Tag":null,"Explanation":null,"English":null,"Sort":36,"Dynasty":"明"},{"Id":6189446,"Sentence":"明珠本自能疑我，沙鸟何心却避人。","Rank":0,"PoetryId":null,"Pinyin":"mǐng zhū běn zì néng yǐ wǒ ，shā diǎo hé xīn què bì rén ","Tag":null,"Explanation":null,"English":null,"Sort":37,"Dynasty":"明"},{"Id":6189447,"Sentence":"一片云轻终过眼，百年论定不随身。","Rank":0,"PoetryId":null,"Pinyin":"yī piān yún qīng zhōng guō yǎn ，bǎi nián lún dìng bú suǐ shēn ","Tag":null,"Explanation":null,"English":null,"Sort":38,"Dynasty":"明"},{"Id":6189448,"Sentence":"草堂旧在三江上，听水听风知几巡。","Rank":0,"PoetryId":null,"Pinyin":"cǎo táng jìu zài sān jiāng shǎng ，tīng shui tīng fēng zhī jī xún ","Tag":null,"Explanation":null,"English":null,"Sort":39,"Dynasty":"明"},{"Id":6189449,"Sentence":"团扇情多咏未休，井梧何事强知秋。","Rank":0,"PoetryId":null,"Pinyin":"tuán shān qǐng duō yǒng wèi xīu ，jing wú hé shì jiàng zhī qīu ","Tag":null,"Explanation":null,"English":null,"Sort":40,"Dynasty":"明"},{"Id":6189450,"Sentence":"霜华先上双蓬鬓，壮气空馀独倚楼。","Rank":0,"PoetryId":null,"Pinyin":"shuāng huā xiān shǎng shuāng péng bìn ，zhuàng qì kōng yú dú yi lóu ","Tag":null,"Explanation":null,"English":null,"Sort":41,"Dynasty":"明"},{"Id":6189451,"Sentence":"谁复常何工荐士，徒闻李广不封侯。","Rank":0,"PoetryId":null,"Pinyin":"shéi fù cháng hé gōng jiàn shì ，tú wén li ān bú fēng hóu ","Tag":null,"Explanation":null,"English":null,"Sort":42,"Dynasty":"明"},{"Id":6189452,"Sentence":"千寻铁锁如堪借，借与人间锁断愁。","Rank":0,"PoetryId":null,"Pinyin":"qiān xún tiě suǒ rú kān jiè ，jiè yú rén jiān suǒ duàn chóu ","Tag":null,"Explanation":null,"English":null,"Sort":43,"Dynasty":"明"},{"Id":6189453,"Sentence":"病回门巷昼长扃，留滞周南改岁星。","Rank":0,"PoetryId":null,"Pinyin":"bìng huǐ mén hàng zhòu cháng jiōng ，lǐu zhì zhōu nā gǎi suì xīng ","Tag":null,"Explanation":null,"English":null,"Sort":44,"Dynasty":"明"},{"Id":6189454,"Sentence":"满目秋容频看镜，十年旧带屡移钉。","Rank":0,"PoetryId":null,"Pinyin":"mǎn mù qīu róng pǐn kān jìng ，shǐ nián jìu dài lǚ yǐ dīng ","Tag":null,"Explanation":null,"English":null,"Sort":45,"Dynasty":"明"},{"Id":6189455,"Sentence":"高梧急雨闻金井，柞火新凉照素屏。","Rank":0,"PoetryId":null,"Pinyin":"gāo wú jǐ yǔ wén jīn jing ，zhà huǒ xīn liáng zhào sù bīng ","Tag":null,"Explanation":null,"English":null,"Sort":46,"Dynasty":"明"},{"Id":6189456,"Sentence":"深夜不眠缘底事，自携铅椠校丹经。","Rank":0,"PoetryId":null,"Pinyin":"shēn yè bú mián yuán 底shì ，zì xié qiān qiàn jiào dān jīng ","Tag":null,"Explanation":null,"English":null,"Sort":47,"Dynasty":"明"}]}