{"Id":525246,"Title":"蓉溪书屋为金司寇","Dynasty":"明","Author":"陆深","Context":"蓉溪江山真画图，蓉溪主人绝代无。往岁西归结书屋，风前月下闻伊吾。牙签插架几万轴，云锦照水三千株。有时溪头风日好，一段秋波净于扫。水香花气相氤氲，人间别有蓬莱岛。蜀道时歌李白难，草玄甘抱扬雄老。只今身复上天衢，太平经济须巨儒。尚书省里少司寇，御史台中上大夫。共道孤芳持晚节，还应廊庙忆江湖。别来几度花开候，每向西风重回首。补成五色衮龙衣，元是当年摘花手。复有阶前兰桂行，相期岁暮松筠友。君不见南阳草庐绿野堂，此溪此屋同垂芳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"64f30621407e5d650b75c0bfb14cc7dd","Step":0,"Verses":[{"Id":6641487,"Sentence":"蓉溪江山真画图，蓉溪主人绝代无。","Rank":0,"PoetryId":null,"Pinyin":"róng xī jiāng shān zhēn huà tú ，róng xī zhǔ rén jué dài mó ","Tag":null,"Explanation":null,"English":null,"Sort":0,"Dynasty":"明"},{"Id":6641488,"Sentence":"往岁西归结书屋，风前月下闻伊吾。","Rank":0,"PoetryId":null,"Pinyin":"wǎng suì xī guī jiē shū wū ，fēng qián yuè xià wén yī wú ","Tag":null,"Explanation":null,"English":null,"Sort":1,"Dynasty":"明"},{"Id":6641489,"Sentence":"牙签插架几万轴，云锦照水三千株。","Rank":0,"PoetryId":null,"Pinyin":"yá qiān chā jià jī mò zhóu ，yún jin zhào shui sān qiān zhū ","Tag":null,"Explanation":null,"English":null,"Sort":2,"Dynasty":"明"},{"Id":6641490,"Sentence":"有时溪头风日好，一段秋波净于扫。","Rank":0,"PoetryId":null,"Pinyin":"yǒu shǐ xī tóu fēng rì hǎo ，yī duàn qīu bō jìng yú sǎo ","Tag":null,"Explanation":null,"English":null,"Sort":3,"Dynasty":"明"},{"Id":6641491,"Sentence":"水香花气相氤氲，人间别有蓬莱岛。","Rank":0,"PoetryId":null,"Pinyin":"shui xiāng huā qì xiāng yīn yūn ，rén jiān bié yǒu péng lái dǎo ","Tag":null,"Explanation":null,"English":null,"Sort":4,"Dynasty":"明"},{"Id":6641492,"Sentence":"蜀道时歌李白难，草玄甘抱扬雄老。","Rank":0,"PoetryId":null,"Pinyin":"shǔ dāo shǐ gē li bái nán ，cǎo xuán gān bào yáng xióng lǎo ","Tag":null,"Explanation":null,"English":null,"Sort":5,"Dynasty":"明"},{"Id":6641493,"Sentence":"只今身复上天衢，太平经济须巨儒。","Rank":0,"PoetryId":null,"Pinyin":"zhī jīn shēn fù shǎng tiān qú ，tài pǐng jīng ji xū jù rú ","Tag":null,"Explanation":null,"English":null,"Sort":6,"Dynasty":"明"},{"Id":6641494,"Sentence":"尚书省里少司寇，御史台中上大夫。","Rank":0,"PoetryId":null,"Pinyin":"shàng shū shěng li shǎo sī kòu ，yù shi tāi zhōng shǎng dà fū ","Tag":null,"Explanation":null,"English":null,"Sort":7,"Dynasty":"明"},{"Id":6641495,"Sentence":"共道孤芳持晚节，还应廊庙忆江湖。","Rank":0,"PoetryId":null,"Pinyin":"gōng dāo gū fāng chǐ wǎn jiē ，hái yīng láng miào yì jiāng hú ","Tag":null,"Explanation":null,"English":null,"Sort":8,"Dynasty":"明"},{"Id":6641496,"Sentence":"别来几度花开候，每向西风重回首。","Rank":0,"PoetryId":null,"Pinyin":"bié lái jī dù huā kāi hòu ，měi xiàng xī fēng chóng huǐ shǒu ","Tag":null,"Explanation":null,"English":null,"Sort":9,"Dynasty":"明"},{"Id":6641497,"Sentence":"补成五色衮龙衣，元是当年摘花手。","Rank":0,"PoetryId":null,"Pinyin":"bǔ chéng wǔ sè gǔn lóng yī ，yuán shì dāng nián zhāi huā shǒu ","Tag":null,"Explanation":null,"English":null,"Sort":10,"Dynasty":"明"},{"Id":6641498,"Sentence":"复有阶前兰桂行，相期岁暮松筠友。","Rank":0,"PoetryId":null,"Pinyin":"fù yǒu jiē qián lán guì háng ，xiāng jī suì mù sōng jūn yǒu ","Tag":null,"Explanation":null,"English":null,"Sort":11,"Dynasty":"明"},{"Id":6641499,"Sentence":"君不见南阳草庐绿野堂，此溪此屋同垂芳。","Rank":0,"PoetryId":null,"Pinyin":"jūn bú jiàn nā yáng cǎo lú lù yě táng ，ci xī ci wū tóng chuǐ fāng ","Tag":null,"Explanation":null,"English":null,"Sort":12,"Dynasty":"明"}]}