{"Id":564732,"Title":"题郑侠流民图","Dynasty":"明","Author":"陆深","Context":"近时画手数吴伟，泰和郭诩差可拟。良工位置着意深，何但烟云生笔底。此图浅淡颇有工，描写人物间关里。骨肉牵联老稚兼，衣裳褴缕面目紫。云是郑侠流民图，彷佛啼号声满耳。风回草树生昼阴，翠壁华堂容有此。云间才子曹濮阳，胸藏丘壑心如水。朅来射策光明宫，便欲饱煖同遐迩。俸赀积月数不盈，擘画太半收书史。时骑瘦马向长安，买得残缣大小李。会心论格不论钱，袖来向我陈终始。关同荆浩久己无，马远夏圭呼不起。郭生自是清狂人，东抹西涂聊复尔。太平有象鸡狗肥，世路无情乡井徙。君不见治乱兴亡各一时，凭仗调和与燮理。民瘼宁知千百端，君门空瞻一万里。摩挲此图，展转不已。荆文相公，熙丰天子。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ed42251b11c8802752bfe3a4f4020eb8","Step":0,"Verses":[{"Id":6263598,"Sentence":"近时画手数吴伟，泰和郭诩差可拟。","Rank":0,"PoetryId":null,"Pinyin":"jìn shǐ huà shǒu shǔ wú wěi ，tài hé guō xǔ chā kě ni ","Tag":null,"Explanation":null,"English":null,"Sort":0,"Dynasty":"明"},{"Id":6263599,"Sentence":"良工位置着意深，何但烟云生笔底。","Rank":0,"PoetryId":null,"Pinyin":"liáng gōng wèi zhì zhāo yì shēn ，hé dàn yān yún shēng bi 底","Tag":null,"Explanation":null,"English":null,"Sort":1,"Dynasty":"明"},{"Id":6263600,"Sentence":"此图浅淡颇有工，描写人物间关里。","Rank":0,"PoetryId":null,"Pinyin":"ci tú jiān dàn pō yǒu gōng ，miáo xiě rén wù jiān guān li ","Tag":null,"Explanation":null,"English":null,"Sort":2,"Dynasty":"明"},{"Id":6263601,"Sentence":"骨肉牵联老稚兼，衣裳褴缕面目紫。","Rank":0,"PoetryId":null,"Pinyin":"gū ròu qiān lián lǎo zhì jiān ，yī cháng lán lǚ miàn mù zi ","Tag":null,"Explanation":null,"English":null,"Sort":3,"Dynasty":"明"},{"Id":6263602,"Sentence":"云是郑侠流民图，彷佛啼号声满耳。","Rank":0,"PoetryId":null,"Pinyin":"yún shì zhèng xiá lǐu mǐn tú ，fǎng fó tǐ háo shēng mǎn ěr ","Tag":null,"Explanation":null,"English":null,"Sort":4,"Dynasty":"明"},{"Id":6263603,"Sentence":"风回草树生昼阴，翠壁华堂容有此。","Rank":0,"PoetryId":null,"Pinyin":"fēng huǐ cǎo shù shēng zhòu yīn ，cuì bì huā táng róng yǒu ci ","Tag":null,"Explanation":null,"English":null,"Sort":5,"Dynasty":"明"},{"Id":6263604,"Sentence":"云间才子曹濮阳，胸藏丘壑心如水。","Rank":0,"PoetryId":null,"Pinyin":"yún jiān cái zi cáo pú yáng ，xiōng cáng qīu hè xīn rú shui ","Tag":null,"Explanation":null,"English":null,"Sort":6,"Dynasty":"明"},{"Id":6263605,"Sentence":"朅来射策光明宫，便欲饱煖同遐迩。","Rank":0,"PoetryId":null,"Pinyin":"qiè lái shè cè guāng mǐng gōng ，biàn yù bǎo nuǎn tóng xiá ěr ","Tag":null,"Explanation":null,"English":null,"Sort":7,"Dynasty":"明"},{"Id":6263606,"Sentence":"俸赀积月数不盈，擘画太半收书史。","Rank":0,"PoetryId":null,"Pinyin":"fèng zī jī yuè shǔ bú yīng ，bò huà tài bàn shōu shū shi ","Tag":null,"Explanation":null,"English":null,"Sort":8,"Dynasty":"明"},{"Id":6263607,"Sentence":"时骑瘦马向长安，买得残缣大小李。","Rank":0,"PoetryId":null,"Pinyin":"shǐ jì shòu mǎ xiàng cháng ān ，mǎi dé cán jiān dà xiǎo li ","Tag":null,"Explanation":null,"English":null,"Sort":9,"Dynasty":"明"},{"Id":6263608,"Sentence":"会心论格不论钱，袖来向我陈终始。","Rank":0,"PoetryId":null,"Pinyin":"huì xīn lún gē bú lún qián ，xìu lái xiàng wǒ chén zhōng shi ","Tag":null,"Explanation":null,"English":null,"Sort":10,"Dynasty":"明"},{"Id":6263609,"Sentence":"关同荆浩久己无，马远夏圭呼不起。","Rank":0,"PoetryId":null,"Pinyin":"guān tóng jīng hào jiu ji mó ，mǎ yuǎn xià guī hū bú qi ","Tag":null,"Explanation":null,"English":null,"Sort":11,"Dynasty":"明"},{"Id":6263610,"Sentence":"郭生自是清狂人，东抹西涂聊复尔。","Rank":0,"PoetryId":null,"Pinyin":"guō shēng zì shì qīng kuáng rén ，dōng mā xī tú liáo fù ěr ","Tag":null,"Explanation":null,"English":null,"Sort":12,"Dynasty":"明"},{"Id":6263611,"Sentence":"太平有象鸡狗肥，世路无情乡井徙。","Rank":0,"PoetryId":null,"Pinyin":"tài pǐng yǒu xiàng jī gǒu féi ，shì lù mó qǐng xiāng jing xi ","Tag":null,"Explanation":null,"English":null,"Sort":13,"Dynasty":"明"},{"Id":6263612,"Sentence":"君不见治乱兴亡各一时，凭仗调和与燮理。","Rank":0,"PoetryId":null,"Pinyin":"jūn bú jiàn zhì luàn xīng wáng gě yī shǐ ，pǐng zhàng diào hé yú xiè li ","Tag":null,"Explanation":null,"English":null,"Sort":14,"Dynasty":"明"},{"Id":6263613,"Sentence":"民瘼宁知千百端，君门空瞻一万里。","Rank":0,"PoetryId":null,"Pinyin":"mǐn mò nǐng zhī qiān bǎi duān ，jūn mén kōng zhān yī mò li ","Tag":null,"Explanation":null,"English":null,"Sort":15,"Dynasty":"明"},{"Id":6263614,"Sentence":"摩挲此图，展转不已。","Rank":0,"PoetryId":null,"Pinyin":"mā sā ci tú ，zhǎn zhuǎi bú yi ","Tag":null,"Explanation":null,"English":null,"Sort":16,"Dynasty":"明"},{"Id":6263615,"Sentence":"荆文相公，熙丰天子。","Rank":0,"PoetryId":null,"Pinyin":"jīng wén xiāng gōng ，xī fēng tiān zi ","Tag":null,"Explanation":null,"English":null,"Sort":17,"Dynasty":"明"}]}