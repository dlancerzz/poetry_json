{"Id":525373,"Title":"云山图赠严介溪西还","Dynasty":"明","Author":"陆深","Context":"美人别我还楚封，遥望云山如画中。忆昔燕市初相逢，年少意气双飞鸿。朅来射策披心胸，五云旭日蓬莱宫。玉堂对榻闻晓钟，南郊献赋追扬雄。旁人忽忽称儒宗，文彩往往惊相公。过从莫限风雪冲，卜居长安家屡通。眼见天日升潜龙，石渠夜照藜火红。退食联步时从容，移书论道相磨砻。岂徒握手期协恭，自信肝胆摩苍穹。今我日月催衰慵，近有白发临青铜。世事浮云无定踪，况子缞绖俨在躬。十年契谊萝施松，一旦掺袂成西东。人言此图千万重，我意试比应难穷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"eddbefb746a673bd457fcdada08d139e","Step":0,"Verses":[{"Id":6417996,"Sentence":"美人别我还楚封，遥望云山如画中。","Rank":0,"PoetryId":null,"Pinyin":"měi rén bié wǒ hái chǔ fēng ，yáo wàng yún shān rú huà zhōng ","Tag":null,"Explanation":null,"English":null,"Sort":0,"Dynasty":"明"},{"Id":6417997,"Sentence":"忆昔燕市初相逢，年少意气双飞鸿。","Rank":0,"PoetryId":null,"Pinyin":"yì xī yān shì chū xiāng féng ，nián shǎo yì qì shuāng fēi hóng ","Tag":null,"Explanation":null,"English":null,"Sort":1,"Dynasty":"明"},{"Id":6417998,"Sentence":"朅来射策披心胸，五云旭日蓬莱宫。","Rank":0,"PoetryId":null,"Pinyin":"qiè lái shè cè pī xīn xiōng ，wǔ yún xù rì péng lái gōng ","Tag":null,"Explanation":null,"English":null,"Sort":2,"Dynasty":"明"},{"Id":6417999,"Sentence":"玉堂对榻闻晓钟，南郊献赋追扬雄。","Rank":0,"PoetryId":null,"Pinyin":"yù táng duì tà wén xiǎo zhōng ，nā jiāo suō fù zhuī yáng xióng ","Tag":null,"Explanation":null,"English":null,"Sort":3,"Dynasty":"明"},{"Id":6418000,"Sentence":"旁人忽忽称儒宗，文彩往往惊相公。","Rank":0,"PoetryId":null,"Pinyin":"páng rén hū hū chèn rú zōng ，wén cǎi wǎng wǎng jīng xiāng gōng ","Tag":null,"Explanation":null,"English":null,"Sort":4,"Dynasty":"明"},{"Id":6418001,"Sentence":"过从莫限风雪冲，卜居长安家屡通。","Rank":0,"PoetryId":null,"Pinyin":"guō cóng mò xiàn fēng xuě chōng ，卜jū cháng ān gū lǚ tōng ","Tag":null,"Explanation":null,"English":null,"Sort":5,"Dynasty":"明"},{"Id":6418002,"Sentence":"眼见天日升潜龙，石渠夜照藜火红。","Rank":0,"PoetryId":null,"Pinyin":"yǎn jiàn tiān rì shēng qián lóng ，dàn qú yè zhào lǐ huǒ gōng ","Tag":null,"Explanation":null,"English":null,"Sort":6,"Dynasty":"明"},{"Id":6418003,"Sentence":"退食联步时从容，移书论道相磨砻。","Rank":0,"PoetryId":null,"Pinyin":"tuì shǐ lián bù shǐ cóng róng ，yǐ shū lún dāo xiāng mó lóng ","Tag":null,"Explanation":null,"English":null,"Sort":7,"Dynasty":"明"},{"Id":6418004,"Sentence":"岂徒握手期协恭，自信肝胆摩苍穹。","Rank":0,"PoetryId":null,"Pinyin":"qi tú wò shǒu jī xié gōng ，zì xìn gān dǎn mā cāng qióng ","Tag":null,"Explanation":null,"English":null,"Sort":8,"Dynasty":"明"},{"Id":6418005,"Sentence":"今我日月催衰慵，近有白发临青铜。","Rank":0,"PoetryId":null,"Pinyin":"jīn wǒ rì yuè cuī cuī yōng ，jìn yǒu bái fā lǐn qīng tóng ","Tag":null,"Explanation":null,"English":null,"Sort":9,"Dynasty":"明"},{"Id":6418006,"Sentence":"世事浮云无定踪，况子缞绖俨在躬。","Rank":0,"PoetryId":null,"Pinyin":"shì shì fú yún mó dìng zōng ，kuàng zi cuī dié yǎn zài gōng ","Tag":null,"Explanation":null,"English":null,"Sort":10,"Dynasty":"明"},{"Id":6418007,"Sentence":"十年契谊萝施松，一旦掺袂成西东。","Rank":0,"PoetryId":null,"Pinyin":"shǐ nián qì yì luó shī sōng ，yī dàn càn mèi chéng xī dōng ","Tag":null,"Explanation":null,"English":null,"Sort":11,"Dynasty":"明"},{"Id":6418008,"Sentence":"人言此图千万重，我意试比应难穷。","Rank":0,"PoetryId":null,"Pinyin":"rén yán ci tú qiān mò chóng ，wǒ yì shì bi yīng nán qióng ","Tag":null,"Explanation":null,"English":null,"Sort":12,"Dynasty":"明"}]}