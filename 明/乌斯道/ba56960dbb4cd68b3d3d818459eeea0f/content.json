{"Id":501358,"Title":"宝镜篇","Dynasty":"明","Author":"乌斯道","Context":"杨家宝镜雕匣藏，玄锡白旃发好光。夜月团团绝纤翳，秋潭炯炯生寒芒。当时精金曾百鍊，背纹铸出双凤凰。凤凰联辉碧玉里，二雏鼓翼同翱翔。厌胜回文虫篆小，带叶疏花合昏绕。细如洮石红如沙，几世传来得称宝。中有文龟窾窍深，綵丝作线结同心。杨妇晨妆照颜色，要见两鬓霜雪侵。不期落地竟摧折，凤碎鸾孤圆半缺。从此晨妆不复施，坐对青灯自呜咽。只今已老白发垂，终不取镜重铸之。留与杨家作明鉴，半镜只此团圆时。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ba56960dbb4cd68b3d3d818459eeea0f","Step":0,"Verses":[{"Id":6687645,"Sentence":"杨家宝镜雕匣藏，玄锡白旃发好光。","Rank":0,"PoetryId":null,"Pinyin":"yáng gū bǎo jìng diāo xiá cáng ，xuán xī bái zhān fā hǎo guāng ","Tag":null,"Explanation":null,"English":null,"Sort":0,"Dynasty":"明"},{"Id":6687646,"Sentence":"夜月团团绝纤翳，秋潭炯炯生寒芒。","Rank":0,"PoetryId":null,"Pinyin":"yè yuè tuán tuán jué qiàn yì ，qīu tán jiǒng jiǒng shēng hán máng ","Tag":null,"Explanation":null,"English":null,"Sort":1,"Dynasty":"明"},{"Id":6687647,"Sentence":"当时精金曾百鍊，背纹铸出双凤凰。","Rank":0,"PoetryId":null,"Pinyin":"dāng shǐ jīng jīn céng bǎi jiàn ，bēi wén zhù chū shuāng fèng huáng ","Tag":null,"Explanation":null,"English":null,"Sort":2,"Dynasty":"明"},{"Id":6687648,"Sentence":"凤凰联辉碧玉里，二雏鼓翼同翱翔。","Rank":0,"PoetryId":null,"Pinyin":"fèng huáng lián huī bì yù li ，èr chú gǔ yì tóng áo xiáng ","Tag":null,"Explanation":null,"English":null,"Sort":3,"Dynasty":"明"},{"Id":6687649,"Sentence":"厌胜回文虫篆小，带叶疏花合昏绕。","Rank":0,"PoetryId":null,"Pinyin":"yā shēng huǐ wén chóng zhuàn xiǎo ，dài xié shū huā gě hūn rào ","Tag":null,"Explanation":null,"English":null,"Sort":4,"Dynasty":"明"},{"Id":6687650,"Sentence":"细如洮石红如沙，几世传来得称宝。","Rank":0,"PoetryId":null,"Pinyin":"xì rú táo dàn gōng rú shā ，jī shì chuán lái dé chèn bǎo ","Tag":null,"Explanation":null,"English":null,"Sort":5,"Dynasty":"明"},{"Id":6687651,"Sentence":"中有文龟窾窍深，綵丝作线结同心。","Rank":0,"PoetryId":null,"Pinyin":"zhōng yǒu wén guī kuǎn qiào shēn ，cǎi sī zuō xiàn jiē tóng xīn ","Tag":null,"Explanation":null,"English":null,"Sort":6,"Dynasty":"明"},{"Id":6687652,"Sentence":"杨妇晨妆照颜色，要见两鬓霜雪侵。","Rank":0,"PoetryId":null,"Pinyin":"yáng fù chén zhuāng zhào yán sè ，yāo jiàn liǎng bìn shuāng xuě qīn ","Tag":null,"Explanation":null,"English":null,"Sort":7,"Dynasty":"明"},{"Id":6687653,"Sentence":"不期落地竟摧折，凤碎鸾孤圆半缺。","Rank":0,"PoetryId":null,"Pinyin":"bú jī là 地jìng cuī shé ，fèng suì luán gū yuán bàn quē ","Tag":null,"Explanation":null,"English":null,"Sort":8,"Dynasty":"明"},{"Id":6687654,"Sentence":"从此晨妆不复施，坐对青灯自呜咽。","Rank":0,"PoetryId":null,"Pinyin":"cóng ci chén zhuāng bú fù shī ，zuò duì qīng dēng zì wū yān ","Tag":null,"Explanation":null,"English":null,"Sort":9,"Dynasty":"明"},{"Id":6687655,"Sentence":"只今已老白发垂，终不取镜重铸之。","Rank":0,"PoetryId":null,"Pinyin":"zhī jīn yi lǎo bái fā chuǐ ，zhōng bú qǔ jìng chóng zhù zhī ","Tag":null,"Explanation":null,"English":null,"Sort":10,"Dynasty":"明"},{"Id":6687656,"Sentence":"留与杨家作明鉴，半镜只此团圆时。","Rank":0,"PoetryId":null,"Pinyin":"lǐu yú yáng gū zuō mǐng jiàn ，bàn jìng zhī ci tuán yuán shǐ ","Tag":null,"Explanation":null,"English":null,"Sort":11,"Dynasty":"明"}]}