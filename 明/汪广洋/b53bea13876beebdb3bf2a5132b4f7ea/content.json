{"Id":636524,"Title":"捕鱼图为萧楚芳赋","Dynasty":"明","Author":"汪广洋","Context":"落花溶溶江水春，江上好山如故人。两髯局蹐事辛苦，举网截江遮巨鳞。容仪颇亦类古雅，匪特临流羡渔者。天机妙发毫素间，画师岂是无心写。一髯长操百尺竿，一髯屹立当风湍。后先指示若为语，得失所系何其难。绿发小儿殊不痴，解带默默临清漪。偶然一饮坐树下，鳣鲔有无初不期。君不见任公子，汎汎扬州弄云水。六鳌驾出海上来，未必竿头能致此。又不见张志和，啸歌紫芝坐绿莎。一丝风月亘终古，眼底屑屑浮云过。览君此图动深省，世间万事鱼戏鼎。唯有渭川姜子牙，直钩下钓苍波冷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b53bea13876beebdb3bf2a5132b4f7ea","Step":0,"Verses":[{"Id":7288629,"Sentence":"落花溶溶江水春，江上好山如故人。","Rank":0,"PoetryId":null,"Pinyin":"là huā róng róng jiāng shui chūn ，jiāng shǎng hǎo shān rú gù rén ","Tag":null,"Explanation":null,"English":null,"Sort":0,"Dynasty":"明"},{"Id":7288630,"Sentence":"两髯局蹐事辛苦，举网截江遮巨鳞。","Rank":0,"PoetryId":null,"Pinyin":"liǎng rán jú jǐ shì xīn kǔ ，jǔ wǎng jié jiāng zhē jù lǐn ","Tag":null,"Explanation":null,"English":null,"Sort":1,"Dynasty":"明"},{"Id":7288631,"Sentence":"容仪颇亦类古雅，匪特临流羡渔者。","Rank":0,"PoetryId":null,"Pinyin":"róng yǐ pō yì lèi gǔ yā ，fěi tè lǐn lǐu xiàn yú zhě ","Tag":null,"Explanation":null,"English":null,"Sort":2,"Dynasty":"明"},{"Id":7288632,"Sentence":"天机妙发毫素间，画师岂是无心写。","Rank":0,"PoetryId":null,"Pinyin":"tiān jī miào fā háo sù jiān ，huà shī qi shì mó xīn xiě ","Tag":null,"Explanation":null,"English":null,"Sort":3,"Dynasty":"明"},{"Id":7288633,"Sentence":"一髯长操百尺竿，一髯屹立当风湍。","Rank":0,"PoetryId":null,"Pinyin":"yī rán cháng cāo bǎi chě gān ，yī rán gē lì dāng fēng tuān ","Tag":null,"Explanation":null,"English":null,"Sort":4,"Dynasty":"明"},{"Id":7288634,"Sentence":"后先指示若为语，得失所系何其难。","Rank":0,"PoetryId":null,"Pinyin":"hòu xiān zhi shì rě wéi yǔ ，dé shī suǒ jì hé jī nán ","Tag":null,"Explanation":null,"English":null,"Sort":5,"Dynasty":"明"},{"Id":7288635,"Sentence":"绿发小儿殊不痴，解带默默临清漪。","Rank":0,"PoetryId":null,"Pinyin":"lù fā xiǎo ér shū bú chī ，jiě dài mò mò lǐn qīng yī ","Tag":null,"Explanation":null,"English":null,"Sort":6,"Dynasty":"明"},{"Id":7288636,"Sentence":"偶然一饮坐树下，鳣鲔有无初不期。","Rank":0,"PoetryId":null,"Pinyin":"ǒu rán yī yin zuò shù xià ，shàn wěi yǒu mó chū bú jī ","Tag":null,"Explanation":null,"English":null,"Sort":7,"Dynasty":"明"},{"Id":7288637,"Sentence":"君不见任公子，汎汎扬州弄云水。","Rank":0,"PoetryId":null,"Pinyin":"jūn bú jiàn rén gōng zi ，fá fá yáng zhōu lòng yún shui ","Tag":null,"Explanation":null,"English":null,"Sort":8,"Dynasty":"明"},{"Id":7288638,"Sentence":"六鳌驾出海上来，未必竿头能致此。","Rank":0,"PoetryId":null,"Pinyin":"lìu áo jià chū hǎi shǎng lái ，wèi bì gān tóu néng zhì ci ","Tag":null,"Explanation":null,"English":null,"Sort":9,"Dynasty":"明"},{"Id":7288639,"Sentence":"又不见张志和，啸歌紫芝坐绿莎。","Rank":0,"PoetryId":null,"Pinyin":"yòu bú jiàn zhāng zhì hé ，xiào gē zi zhī zuò lù shā ","Tag":null,"Explanation":null,"English":null,"Sort":10,"Dynasty":"明"},{"Id":7288640,"Sentence":"一丝风月亘终古，眼底屑屑浮云过。","Rank":0,"PoetryId":null,"Pinyin":"yī sī fēng yuè gèn zhōng gǔ ，yǎn 底xiè xiè fú yún guō ","Tag":null,"Explanation":null,"English":null,"Sort":11,"Dynasty":"明"},{"Id":7288641,"Sentence":"览君此图动深省，世间万事鱼戏鼎。","Rank":0,"PoetryId":null,"Pinyin":"lǎn jūn ci tú dòng shēn shěng ，shì jiān mò shì yú hū ding ","Tag":null,"Explanation":null,"English":null,"Sort":12,"Dynasty":"明"},{"Id":7288642,"Sentence":"唯有渭川姜子牙，直钩下钓苍波冷。","Rank":0,"PoetryId":null,"Pinyin":"wéi yǒu wèi chuān jiāng zi yá ，zhǐ gōu xià diào cāng bō lěng ","Tag":null,"Explanation":null,"English":null,"Sort":13,"Dynasty":"明"}]}