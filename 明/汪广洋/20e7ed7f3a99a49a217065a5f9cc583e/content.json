{"Id":636505,"Title":"歌风台","Dynasty":"明","Author":"汪广洋","Context":"古台秋风吹野蒿，大江直下奔惊涛。块然崛起不数仞，意气尚欲凭云高。在昔六王战争已，鲍鱼风腥祖龙死。崤函以西群虎生，丰沛之间一人起。手提三尺风尘中，敢与楚霸分雌雄。入关先遂父老愿，屈身反比臣妾同。楚霸炙手势已极，汉高虚心未安席。喑呜岂是兴王谋，宽厚却有回天力。乌江合战由一麾，韩彭之功实在兹。后来处置稍失序，毋乃大醇而小疵。故乡故乡归去来，槌牛酾酒临高台。乡中故老见天子，嘅想昔游今壮哉。酒酣拔剑大风里，自舞自歌隆准起。愿以猛士守四方，山川草木从风靡。惜哉汉高之虑在目前，于变时雍恐未然。此风径开四百载，那似周家八百年。江湖小臣牛马走，落日登台重回首。怅望长陵尘坱间，还酌彭城一杯酒。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"20e7ed7f3a99a49a217065a5f9cc583e","Step":0,"Verses":[{"Id":6320803,"Sentence":"古台秋风吹野蒿，大江直下奔惊涛。","Rank":0,"PoetryId":null,"Pinyin":"gǔ tāi qīu fēng chuī yě hāo ，dà jiāng zhǐ xià bēn jīng tāo ","Tag":null,"Explanation":null,"English":null,"Sort":0,"Dynasty":"明"},{"Id":6320804,"Sentence":"块然崛起不数仞，意气尚欲凭云高。","Rank":0,"PoetryId":null,"Pinyin":"kuài rán jué qi bú shǔ rèn ，yì qì shàng yù pǐng yún gāo ","Tag":null,"Explanation":null,"English":null,"Sort":1,"Dynasty":"明"},{"Id":6320805,"Sentence":"在昔六王战争已，鲍鱼风腥祖龙死。","Rank":0,"PoetryId":null,"Pinyin":"zài xī lìu wáng zhàn zhēng yi ，bào yú fēng xīng zǔ lóng si ","Tag":null,"Explanation":null,"English":null,"Sort":2,"Dynasty":"明"},{"Id":6320806,"Sentence":"崤函以西群虎生，丰沛之间一人起。","Rank":0,"PoetryId":null,"Pinyin":"xiáo hán yi xī qún hū shēng ，fēng pèi zhī jiān yī rén qi ","Tag":null,"Explanation":null,"English":null,"Sort":3,"Dynasty":"明"},{"Id":6320807,"Sentence":"手提三尺风尘中，敢与楚霸分雌雄。","Rank":0,"PoetryId":null,"Pinyin":"shǒu dī sān chě fēng chén zhōng ，gǎn yú chǔ bà fēn cǐ xióng ","Tag":null,"Explanation":null,"English":null,"Sort":4,"Dynasty":"明"},{"Id":6320808,"Sentence":"入关先遂父老愿，屈身反比臣妾同。","Rank":0,"PoetryId":null,"Pinyin":"rù guān xiān suǐ fǔ lǎo yuàn ，qū shēn fǎn bi chén qiè tóng ","Tag":null,"Explanation":null,"English":null,"Sort":5,"Dynasty":"明"},{"Id":6320809,"Sentence":"楚霸炙手势已极，汉高虚心未安席。","Rank":0,"PoetryId":null,"Pinyin":"chǔ bà zhì shǒu shì yi jǐ ，hàn gāo xū xīn wèi ān xǐ ","Tag":null,"Explanation":null,"English":null,"Sort":6,"Dynasty":"明"},{"Id":6320810,"Sentence":"喑呜岂是兴王谋，宽厚却有回天力。","Rank":0,"PoetryId":null,"Pinyin":"yīn wū qi shì xīng wáng móu ，kuān hòu què yǒu huǐ tiān lì ","Tag":null,"Explanation":null,"English":null,"Sort":7,"Dynasty":"明"},{"Id":6320811,"Sentence":"乌江合战由一麾，韩彭之功实在兹。","Rank":0,"PoetryId":null,"Pinyin":"wū jiāng gě zhàn yóu yī huī ，hán péng zhī gōng shǐ zài cǐ ","Tag":null,"Explanation":null,"English":null,"Sort":8,"Dynasty":"明"},{"Id":6320812,"Sentence":"后来处置稍失序，毋乃大醇而小疵。","Rank":0,"PoetryId":null,"Pinyin":"hòu lái chǔ zhì shāo shī xù ，wú nǎi dà chún ér xiǎo cī ","Tag":null,"Explanation":null,"English":null,"Sort":9,"Dynasty":"明"},{"Id":6320813,"Sentence":"故乡故乡归去来，槌牛酾酒临高台。","Rank":0,"PoetryId":null,"Pinyin":"gù xiāng gù xiāng guī qù lái ，chuǐ nǐu shāi jiu lǐn gāo tāi ","Tag":null,"Explanation":null,"English":null,"Sort":10,"Dynasty":"明"},{"Id":6320814,"Sentence":"乡中故老见天子，嘅想昔游今壮哉。","Rank":0,"PoetryId":null,"Pinyin":"xiāng zhōng gù lǎo jiàn tiān zi ，gé xiǎng xī yóu jīn zhuàng zāi ","Tag":null,"Explanation":null,"English":null,"Sort":11,"Dynasty":"明"},{"Id":6320815,"Sentence":"酒酣拔剑大风里，自舞自歌隆准起。","Rank":0,"PoetryId":null,"Pinyin":"jiu hān bá jiàn dà fēng li ，zì wǔ zì gē lōng zhǔn qi ","Tag":null,"Explanation":null,"English":null,"Sort":12,"Dynasty":"明"},{"Id":6320816,"Sentence":"愿以猛士守四方，山川草木从风靡。","Rank":0,"PoetryId":null,"Pinyin":"yuàn yi měng shì shǒu sì fāng ，shān chuān cǎo mù cóng fēng mǐ ","Tag":null,"Explanation":null,"English":null,"Sort":13,"Dynasty":"明"},{"Id":6320817,"Sentence":"惜哉汉高之虑在目前，于变时雍恐未然。","Rank":0,"PoetryId":null,"Pinyin":"xī zāi hàn gāo zhī lǜ zài mù qián ，yú biàn shǐ yōng kǒng wèi rán ","Tag":null,"Explanation":null,"English":null,"Sort":14,"Dynasty":"明"},{"Id":6320818,"Sentence":"此风径开四百载，那似周家八百年。","Rank":0,"PoetryId":null,"Pinyin":"ci fēng jìng kāi sì bǎi zǎi ，nā shì zhōu gū bā bǎi nián ","Tag":null,"Explanation":null,"English":null,"Sort":15,"Dynasty":"明"},{"Id":6320819,"Sentence":"江湖小臣牛马走，落日登台重回首。","Rank":0,"PoetryId":null,"Pinyin":"jiāng hú xiǎo chén nǐu mǎ zǒu ，là rì dēng tāi chóng huǐ shǒu ","Tag":null,"Explanation":null,"English":null,"Sort":16,"Dynasty":"明"},{"Id":6320820,"Sentence":"怅望长陵尘坱间，还酌彭城一杯酒。","Rank":0,"PoetryId":null,"Pinyin":"chàng wàng cháng lǐng chén yǎng jiān ，hái zhuó péng chéng yī bēi jiu ","Tag":null,"Explanation":null,"English":null,"Sort":17,"Dynasty":"明"}]}