{"Id":689826,"Title":"立儿扶其母榇还乡作此以示四首","Dynasty":"明","Author":"苏葵","Context":"汝扶慈衬自西归，门键嗟予不敢违。董永只今称至孝，嗣宗千古笑全非。三千曲礼书仍在，二十成人行要徽。无限义方言不尽，自须磨砺自撑持。舟行三月本平流，送汝宁忘在道忧。寒暑要知衣厚薄，登临休为酒淹留。慢藏莫恃行囊薄，宿泊须寻口岸优。幸有惠连堪倚仗，晨昏行止细筹谋。曾闻杜老诮渊明，白首如今未脱情。舐犊有私偏缱绻，斗鸡无补屡丁宁。经书卷卷皆存诲，田业些些仅养生。鉴戒不须求远事，乡闾成败足堪惩。谁为儿孙积俸金，作官偏费老年心。好看司马传家训，更究杨雄远酒箴。见恶探汤应自罕，读书如渴易成深。到家不忘趋庭语，鞭辟应须向上寻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2daba523976b15dab2606cf150dfe7e3","Step":0,"Verses":[{"Id":6613415,"Sentence":"汝扶慈衬自西归，门键嗟予不敢违。","Rank":0,"PoetryId":null,"Pinyin":"rǔ fú cǐ chèn zì xī guī ，mén jiàn jiē yú bú gǎn wéi ","Tag":null,"Explanation":null,"English":null,"Sort":0,"Dynasty":"明"},{"Id":6613416,"Sentence":"董永只今称至孝，嗣宗千古笑全非。","Rank":0,"PoetryId":null,"Pinyin":"dǒng yǒng zhī jīn chèn zhì xiào ，sì zōng qiān gǔ xiào quán fēi ","Tag":null,"Explanation":null,"English":null,"Sort":1,"Dynasty":"明"},{"Id":6613417,"Sentence":"三千曲礼书仍在，二十成人行要徽。","Rank":0,"PoetryId":null,"Pinyin":"sān qiān qū li shū réng zài ，èr shǐ chéng rén háng yāo huī ","Tag":null,"Explanation":null,"English":null,"Sort":2,"Dynasty":"明"},{"Id":6613418,"Sentence":"无限义方言不尽，自须磨砺自撑持。","Rank":0,"PoetryId":null,"Pinyin":"mó xiàn yǐ fāng yán bú jin ，zì xū mó lì zì chēng chǐ ","Tag":null,"Explanation":null,"English":null,"Sort":3,"Dynasty":"明"},{"Id":6613419,"Sentence":"舟行三月本平流，送汝宁忘在道忧。","Rank":0,"PoetryId":null,"Pinyin":"zhōu háng sān yuè běn pǐng lǐu ，sòng rǔ nǐng wàng zài dāo yōu ","Tag":null,"Explanation":null,"English":null,"Sort":4,"Dynasty":"明"},{"Id":6613420,"Sentence":"寒暑要知衣厚薄，登临休为酒淹留。","Rank":0,"PoetryId":null,"Pinyin":"hán shǔ yāo zhī yī hòu báo ，dēng lǐn xīu wéi jiu yān lǐu ","Tag":null,"Explanation":null,"English":null,"Sort":5,"Dynasty":"明"},{"Id":6613421,"Sentence":"慢藏莫恃行囊薄，宿泊须寻口岸优。","Rank":0,"PoetryId":null,"Pinyin":"màn cáng mò shì háng nāng báo ，sù bó xū xún kǒu àn yōu ","Tag":null,"Explanation":null,"English":null,"Sort":6,"Dynasty":"明"},{"Id":6613422,"Sentence":"幸有惠连堪倚仗，晨昏行止细筹谋。","Rank":0,"PoetryId":null,"Pinyin":"xìng yǒu huì lián kān yi zhàng ，chén hūn háng zhi xì chóu móu ","Tag":null,"Explanation":null,"English":null,"Sort":7,"Dynasty":"明"},{"Id":6613423,"Sentence":"曾闻杜老诮渊明，白首如今未脱情。","Rank":0,"PoetryId":null,"Pinyin":"céng wén dù lǎo qiào yuān mǐng ，bái shǒu rú jīn wèi tuō qǐng ","Tag":null,"Explanation":null,"English":null,"Sort":8,"Dynasty":"明"},{"Id":6613424,"Sentence":"舐犊有私偏缱绻，斗鸡无补屡丁宁。","Rank":0,"PoetryId":null,"Pinyin":"shì dú yǒu sī piān qiǎn quǎn ，dǒu jī mó bǔ lǚ dīng nǐng ","Tag":null,"Explanation":null,"English":null,"Sort":9,"Dynasty":"明"},{"Id":6613425,"Sentence":"经书卷卷皆存诲，田业些些仅养生。","Rank":0,"PoetryId":null,"Pinyin":"jīng shū juǎn juǎn jiē cún huì ，tián yè xiē xiē jin yǎng shēng ","Tag":null,"Explanation":null,"English":null,"Sort":10,"Dynasty":"明"},{"Id":6613426,"Sentence":"鉴戒不须求远事，乡闾成败足堪惩。","Rank":0,"PoetryId":null,"Pinyin":"jiàn jiè bú xū qǐu yuǎn shì ，xiāng lǘ chéng bài zú kān chéng ","Tag":null,"Explanation":null,"English":null,"Sort":11,"Dynasty":"明"},{"Id":6613427,"Sentence":"谁为儿孙积俸金，作官偏费老年心。","Rank":0,"PoetryId":null,"Pinyin":"shéi wéi ér sūn jī fèng jīn ，zuō guān piān fèi lǎo nián xīn ","Tag":null,"Explanation":null,"English":null,"Sort":12,"Dynasty":"明"},{"Id":6613428,"Sentence":"好看司马传家训，更究杨雄远酒箴。","Rank":0,"PoetryId":null,"Pinyin":"hǎo kān sī mǎ chuán gū xùn ，gēng jīu yáng xióng yuǎn jiu zhēn ","Tag":null,"Explanation":null,"English":null,"Sort":13,"Dynasty":"明"},{"Id":6613429,"Sentence":"见恶探汤应自罕，读书如渴易成深。","Rank":0,"PoetryId":null,"Pinyin":"jiàn ě tàn shāng yīng zì hǎn ，dòu shū rú kě yì chéng shēn ","Tag":null,"Explanation":null,"English":null,"Sort":14,"Dynasty":"明"},{"Id":6613430,"Sentence":"到家不忘趋庭语，鞭辟应须向上寻。","Rank":0,"PoetryId":null,"Pinyin":"dào gū bú wàng qū tǐng yǔ ，biān bì yīng xū xiàng shǎng xún ","Tag":null,"Explanation":null,"English":null,"Sort":15,"Dynasty":"明"}]}