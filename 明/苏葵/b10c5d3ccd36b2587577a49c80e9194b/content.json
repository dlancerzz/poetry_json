{"Id":578067,"Title":"出师行","Dynasty":"明","Author":"苏葵","Context":"佩金印，拥碧油。谋略迈颇牧，边邮遏虔刘。车声动山岳，马势吞河流。甲光耀白日，锋刃横霜秋。有如山压卵，执丑歼渠酋。戒誓同一心，天诛敢停留。此功少不建，实贻汉家羞。马革裹尸返，永作忠烈俦。狄人轻生心亦雄，挥戈挑战辕门东。我师进退视鼓节，鼓人捶鼓兵交锋。杀声动地若霹雳，积尸压塞流腥红。可怜天意不祚汉，六军却堕边尘中。狄人得意猛如虎，椎牛酾酒张威风。虽无金印悬肘后，不与李陵降虏同。干云壮气凭谁知，踢碎燕然空怨时。时违命蹇骓不逝，龙韬读尽将何为。君不见青海头，髑髅叠叠如山邱。又不见赤壁前，天阴鬼哭声溅溅。人生穷达命已安，百战始验封侯难。凭君莫话麒麟事，话著令人心更酸。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b10c5d3ccd36b2587577a49c80e9194b","Step":0,"Verses":[{"Id":6478999,"Sentence":"佩金印，拥碧油。","Rank":0,"PoetryId":null,"Pinyin":"pèi jīn yìn ，yōng bì yōu ","Tag":null,"Explanation":null,"English":null,"Sort":0,"Dynasty":"明"},{"Id":6479000,"Sentence":"谋略迈颇牧，边邮遏虔刘。","Rank":0,"PoetryId":null,"Pinyin":"móu lvè mài pō mù ，biān yóu è qián lǐu ","Tag":null,"Explanation":null,"English":null,"Sort":1,"Dynasty":"明"},{"Id":6479001,"Sentence":"车声动山岳，马势吞河流。","Rank":0,"PoetryId":null,"Pinyin":"chē shēng dòng shān yuè ，mǎ shì tūn hé lǐu ","Tag":null,"Explanation":null,"English":null,"Sort":2,"Dynasty":"明"},{"Id":6479002,"Sentence":"甲光耀白日，锋刃横霜秋。","Rank":0,"PoetryId":null,"Pinyin":"jiǎ guāng yào bái rì ，fēng rèn héng shuāng qīu ","Tag":null,"Explanation":null,"English":null,"Sort":3,"Dynasty":"明"},{"Id":6479003,"Sentence":"有如山压卵，执丑歼渠酋。","Rank":0,"PoetryId":null,"Pinyin":"yǒu rú shān yā luǎn ，zhǐ chǒu jiān qú qǐu ","Tag":null,"Explanation":null,"English":null,"Sort":4,"Dynasty":"明"},{"Id":6479004,"Sentence":"戒誓同一心，天诛敢停留。","Rank":0,"PoetryId":null,"Pinyin":"jiè shì tóng yī xīn ，tiān zhū gǎn tǐng lǐu ","Tag":null,"Explanation":null,"English":null,"Sort":5,"Dynasty":"明"},{"Id":6479005,"Sentence":"此功少不建，实贻汉家羞。","Rank":0,"PoetryId":null,"Pinyin":"ci gōng shǎo bú jiàn ，shǐ yǐ hàn gū xīu ","Tag":null,"Explanation":null,"English":null,"Sort":6,"Dynasty":"明"},{"Id":6479006,"Sentence":"马革裹尸返，永作忠烈俦。","Rank":0,"PoetryId":null,"Pinyin":"mǎ gé guǒ shī fǎn ，yǒng zuō zhōng liè chóu ","Tag":null,"Explanation":null,"English":null,"Sort":7,"Dynasty":"明"},{"Id":6479007,"Sentence":"狄人轻生心亦雄，挥戈挑战辕门东。","Rank":0,"PoetryId":null,"Pinyin":"dǐ rén qīng shēng xīn yì xióng ，huī gē tiāo zhàn yuán mén dōng ","Tag":null,"Explanation":null,"English":null,"Sort":8,"Dynasty":"明"},{"Id":6479008,"Sentence":"我师进退视鼓节，鼓人捶鼓兵交锋。","Rank":0,"PoetryId":null,"Pinyin":"wǒ shī jìn tuì shì gǔ jiē ，gǔ rén chuǐ gǔ bīng jiāo fēng ","Tag":null,"Explanation":null,"English":null,"Sort":9,"Dynasty":"明"},{"Id":6479009,"Sentence":"杀声动地若霹雳，积尸压塞流腥红。","Rank":0,"PoetryId":null,"Pinyin":"shā shēng dòng 地rě pī lì ，jī shī yā sāi lǐu xīng gōng ","Tag":null,"Explanation":null,"English":null,"Sort":10,"Dynasty":"明"},{"Id":6479010,"Sentence":"可怜天意不祚汉，六军却堕边尘中。","Rank":0,"PoetryId":null,"Pinyin":"kě lián tiān yì bú zuò hàn ，lìu jūn què duò biān chén zhōng ","Tag":null,"Explanation":null,"English":null,"Sort":11,"Dynasty":"明"},{"Id":6479011,"Sentence":"狄人得意猛如虎，椎牛酾酒张威风。","Rank":0,"PoetryId":null,"Pinyin":"dǐ rén dé yì měng rú hū ，chuǐ nǐu shāi jiu zhāng wēi fēng ","Tag":null,"Explanation":null,"English":null,"Sort":12,"Dynasty":"明"},{"Id":6479012,"Sentence":"虽无金印悬肘后，不与李陵降虏同。","Rank":0,"PoetryId":null,"Pinyin":"suī mó jīn yìn xuán zhǒu hòu ，bú yú li lǐng jiàng lǔ tóng ","Tag":null,"Explanation":null,"English":null,"Sort":13,"Dynasty":"明"},{"Id":6479013,"Sentence":"干云壮气凭谁知，踢碎燕然空怨时。","Rank":0,"PoetryId":null,"Pinyin":"gān yún zhuàng qì pǐng shéi zhī ，tī suì yān rán kōng yuàn shǐ ","Tag":null,"Explanation":null,"English":null,"Sort":14,"Dynasty":"明"},{"Id":6479014,"Sentence":"时违命蹇骓不逝，龙韬读尽将何为。","Rank":0,"PoetryId":null,"Pinyin":"shǐ wéi mìng jiǎn zhuī bú shì ，lóng tāo dòu jin jiāng hé wéi ","Tag":null,"Explanation":null,"English":null,"Sort":15,"Dynasty":"明"},{"Id":6479015,"Sentence":"君不见青海头，髑髅叠叠如山邱。","Rank":0,"PoetryId":null,"Pinyin":"jūn bú jiàn qīng hǎi tóu ，dú lóu dié dié rú shān qīu ","Tag":null,"Explanation":null,"English":null,"Sort":16,"Dynasty":"明"},{"Id":6479016,"Sentence":"又不见赤壁前，天阴鬼哭声溅溅。","Rank":0,"PoetryId":null,"Pinyin":"yòu bú jiàn chì bì qián ，tiān yīn gui kū shēng jiān jiān ","Tag":null,"Explanation":null,"English":null,"Sort":17,"Dynasty":"明"},{"Id":6479017,"Sentence":"人生穷达命已安，百战始验封侯难。","Rank":0,"PoetryId":null,"Pinyin":"rén shēng qióng dá mìng yi ān ，bǎi zhàn shi yàn fēng hóu nán ","Tag":null,"Explanation":null,"English":null,"Sort":18,"Dynasty":"明"},{"Id":6479018,"Sentence":"凭君莫话麒麟事，话著令人心更酸。","Rank":0,"PoetryId":null,"Pinyin":"pǐng jūn mò huà qǐ lǐn shì ，huà 著ling rén xīn gēng suān ","Tag":null,"Explanation":null,"English":null,"Sort":19,"Dynasty":"明"}]}