{"Id":578096,"Title":"辛酉孟春奉命入蜀道出鄱湖寄别匡庐五老","Dynasty":"明","Author":"苏葵","Context":"我曾戴笠山之前，杖藜拄破芝畦烟。看花酌酒旦复暮，寻诗据石听流泉。玄猿戏剧挂危树，白鹤翩翻来半天。仙坛僧宇隐空翠，隔竹鸟声如管弦。有时酣倚涧畔松，支颐仰面观芙蓉。乱云散后雨新洗，秀色一峰奇一峰。有时攀蹑烟云外，俯瞰孤飞黄鹄背。沧溟东尽见蓬莱，极目更无山障碍。兴阑反我文会堂，青衫济济皆琳琅。执经问难语道德，次及政务兼文章。寻常越月一再来，山灵勾引无推排。可怜未结丘壑愿，别我半年真怅怀。如今风送宫亭舸，五老依依如候我。津头先遣雪禽迎，峰巅不许苍烟锁。可堪行客谩匆匆，夕阳回首青山空。岂无携酒绍佳赏，谁如咋指昌黎翁。苔青藓碧应重重，旧游踪迹休深封。题诗略与山灵道，别思尽在难言中。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b77eca6005f4ded35f4e08fed8f7e5c1","Step":0,"Verses":[{"Id":6898423,"Sentence":"我曾戴笠山之前，杖藜拄破芝畦烟。","Rank":0,"PoetryId":null,"Pinyin":"wǒ céng dài lì shān zhī qián ，zhàng lǐ zhǔ pò zhī qǐ yān ","Tag":null,"Explanation":null,"English":null,"Sort":0,"Dynasty":"明"},{"Id":6898424,"Sentence":"看花酌酒旦复暮，寻诗据石听流泉。","Rank":0,"PoetryId":null,"Pinyin":"kān huā zhuó jiu dàn fù mù ，xún shī jū dàn tīng lǐu quán ","Tag":null,"Explanation":null,"English":null,"Sort":1,"Dynasty":"明"},{"Id":6898425,"Sentence":"玄猿戏剧挂危树，白鹤翩翻来半天。","Rank":0,"PoetryId":null,"Pinyin":"xuán yuán hū jù guà wēi shù ，bái hè piān fān lái bàn tiān ","Tag":null,"Explanation":null,"English":null,"Sort":2,"Dynasty":"明"},{"Id":6898426,"Sentence":"仙坛僧宇隐空翠，隔竹鸟声如管弦。","Rank":0,"PoetryId":null,"Pinyin":"xiān tán sēng yǔ yin kōng cuì ，gé zhú diǎo shēng rú guǎn xián ","Tag":null,"Explanation":null,"English":null,"Sort":3,"Dynasty":"明"},{"Id":6898427,"Sentence":"有时酣倚涧畔松，支颐仰面观芙蓉。","Rank":0,"PoetryId":null,"Pinyin":"yǒu shǐ hān yi jiàn pàn sōng ，zhī yǐ yǎng miàn guān fú róng ","Tag":null,"Explanation":null,"English":null,"Sort":4,"Dynasty":"明"},{"Id":6898428,"Sentence":"乱云散后雨新洗，秀色一峰奇一峰。","Rank":0,"PoetryId":null,"Pinyin":"luàn yún sǎn hòu yǔ xīn xi ，xìu sè yī fēng jī yī fēng ","Tag":null,"Explanation":null,"English":null,"Sort":5,"Dynasty":"明"},{"Id":6898429,"Sentence":"有时攀蹑烟云外，俯瞰孤飞黄鹄背。","Rank":0,"PoetryId":null,"Pinyin":"yǒu shǐ pān niè yān yún wài ，fǔ kàn gū fēi huáng gǔ bēi ","Tag":null,"Explanation":null,"English":null,"Sort":6,"Dynasty":"明"},{"Id":6898430,"Sentence":"沧溟东尽见蓬莱，极目更无山障碍。","Rank":0,"PoetryId":null,"Pinyin":"cāng mǐng dōng jin jiàn péng lái ，jǐ mù gēng mó shān zhàng ài ","Tag":null,"Explanation":null,"English":null,"Sort":7,"Dynasty":"明"},{"Id":6898431,"Sentence":"兴阑反我文会堂，青衫济济皆琳琅。","Rank":0,"PoetryId":null,"Pinyin":"xīng lán fǎn wǒ wén huì táng ，qīng shān ji ji jiē lǐn láng ","Tag":null,"Explanation":null,"English":null,"Sort":8,"Dynasty":"明"},{"Id":6898432,"Sentence":"执经问难语道德，次及政务兼文章。","Rank":0,"PoetryId":null,"Pinyin":"zhǐ jīng wèn nán yǔ dāo dé ，cì jǐ zhèng wù jiān wén zhāng ","Tag":null,"Explanation":null,"English":null,"Sort":9,"Dynasty":"明"},{"Id":6898433,"Sentence":"寻常越月一再来，山灵勾引无推排。","Rank":0,"PoetryId":null,"Pinyin":"xún cháng yuè yuè yī zài lái ，shān lǐng gōu yin mó tuī pái ","Tag":null,"Explanation":null,"English":null,"Sort":10,"Dynasty":"明"},{"Id":6898434,"Sentence":"可怜未结丘壑愿，别我半年真怅怀。","Rank":0,"PoetryId":null,"Pinyin":"kě lián wèi jiē qīu hè yuàn ，bié wǒ bàn nián zhēn chàng huái ","Tag":null,"Explanation":null,"English":null,"Sort":11,"Dynasty":"明"},{"Id":6898435,"Sentence":"如今风送宫亭舸，五老依依如候我。","Rank":0,"PoetryId":null,"Pinyin":"rú jīn fēng sòng gōng tǐng gě ，wǔ lǎo yī yī rú hòu wǒ ","Tag":null,"Explanation":null,"English":null,"Sort":12,"Dynasty":"明"},{"Id":6898436,"Sentence":"津头先遣雪禽迎，峰巅不许苍烟锁。","Rank":0,"PoetryId":null,"Pinyin":"jīn tóu xiān qiǎn xuě qǐn yǐng ，fēng diān bú hǔ cāng yān suǒ ","Tag":null,"Explanation":null,"English":null,"Sort":13,"Dynasty":"明"},{"Id":6898437,"Sentence":"可堪行客谩匆匆，夕阳回首青山空。","Rank":0,"PoetryId":null,"Pinyin":"kě kān háng kè mán cōng cōng ，xī yáng huǐ shǒu qīng shān kōng ","Tag":null,"Explanation":null,"English":null,"Sort":14,"Dynasty":"明"},{"Id":6898438,"Sentence":"岂无携酒绍佳赏，谁如咋指昌黎翁。","Rank":0,"PoetryId":null,"Pinyin":"qi mó xié jiu shào jiā shǎng ，shéi rú zǎ zhi chāng lǐ wēng ","Tag":null,"Explanation":null,"English":null,"Sort":15,"Dynasty":"明"},{"Id":6898439,"Sentence":"苔青藓碧应重重，旧游踪迹休深封。","Rank":0,"PoetryId":null,"Pinyin":"tāi qīng xiǎn bì yīng chóng chóng ，jìu yóu zōng jì xīu shēn fēng ","Tag":null,"Explanation":null,"English":null,"Sort":16,"Dynasty":"明"},{"Id":6898440,"Sentence":"题诗略与山灵道，别思尽在难言中。","Rank":0,"PoetryId":null,"Pinyin":"tǐ shī lvè yú shān lǐng dāo ，bié sāi jin zài nán yán zhōng ","Tag":null,"Explanation":null,"English":null,"Sort":17,"Dynasty":"明"}]}