{"Id":697078,"Title":"以杜少陵文章憎命达之句析而为韵赋此","Dynasty":"明","Author":"高逊志","Context":"违世甘濩落，抚已徒忧勤。既通金闺籍，方思策奇勋。胡为竟杀融，复与沮溺群。念往每惩咎，纵学求多闻。朝饮西涧水，暮宿东山云。境静息疲薾，心清遗垢氛。森然富藻思，载道非空文。尚赖特立操，千载扬清芬。积雨满污渎，蛭螾聊自藏。盲飙振修薄，篦簬依崇冈。动植各生遂，伊人独何伤。谪居穷田野，与世殊相忘。缅怀昔忧患，发短心日长。所愿免饥渴，孰敢谋膏粱。户庭罕游迹，琅然诵文章。欢来意自得，遐想超黄唐。从此遂閒逸，投老终徜徉。鳣鲸击洪涛，一跃龙门登。惊风落潮汐，失势投冈陵。鬐鬣日已槁，穷涸何由兴。翻为猵獭笑，敢望馀波腾。畸人感物理，冥思多所徵。云翔避矰弋，渊潜避笱罾。胡为徇世务，轗轲常兢兢。勖哉保素履，勿贻人所憎。荆璞不善藏，轻售与时竞。虽无泣玉耻，弃捐掩光瑩。伊余昧先几，妄往成蹭蹬。贪得违素心，徇名忘积行。通籍曾几时，三年绝朝请。久暌徒侣欢，转失乡党敬。剥丧匪偶然，且委时与命。功名期宦成，文章止词达。千载求全能，如何罕奇拔。夙抱稽古志，纂言穷檃括。幽阐新机深，精思元化斡。岂徒贲皇猷，将以继往末。抚今不自足，乃复耻被褐。好爵难久縻，世途多忉怛。放意乐丘园，长歌襟抱豁。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ee699194deff54bf6e0b2aa1a68295d6","Step":0,"Verses":[{"Id":6636675,"Sentence":"谪居穷田野，与世殊相忘。","Rank":0,"PoetryId":null,"Pinyin":"zhé jū qióng tián yě ，yú shì shū xiāng wàng ","Tag":null,"Explanation":null,"English":null,"Sort":11,"Dynasty":"明"},{"Id":6636664,"Sentence":"违世甘濩落，抚已徒忧勤。","Rank":0,"PoetryId":null,"Pinyin":"wéi shì gān hù là ，fǔ yi tú yōu qǐn ","Tag":null,"Explanation":null,"English":null,"Sort":0,"Dynasty":"明"},{"Id":6636665,"Sentence":"既通金闺籍，方思策奇勋。","Rank":0,"PoetryId":null,"Pinyin":"jì tōng jīn guī jǐ ，fāng sāi cè jī xūn ","Tag":null,"Explanation":null,"English":null,"Sort":1,"Dynasty":"明"},{"Id":6636666,"Sentence":"胡为竟杀融，复与沮溺群。","Rank":0,"PoetryId":null,"Pinyin":"hú wéi jìng shā róng ，fù yú jǔ nì qún ","Tag":null,"Explanation":null,"English":null,"Sort":2,"Dynasty":"明"},{"Id":6636667,"Sentence":"念往每惩咎，纵学求多闻。","Rank":0,"PoetryId":null,"Pinyin":"niàn wǎng měi chéng jìu ，zòng xué qǐu duō wén ","Tag":null,"Explanation":null,"English":null,"Sort":3,"Dynasty":"明"},{"Id":6636668,"Sentence":"朝饮西涧水，暮宿东山云。","Rank":0,"PoetryId":null,"Pinyin":"cháo yin xī jiàn shui ，mù sù dōng shān yún ","Tag":null,"Explanation":null,"English":null,"Sort":4,"Dynasty":"明"},{"Id":6636669,"Sentence":"境静息疲薾，心清遗垢氛。","Rank":0,"PoetryId":null,"Pinyin":"jìng jìng xī pǐ ěr ，xīn qīng wèi gòu fēn ","Tag":null,"Explanation":null,"English":null,"Sort":5,"Dynasty":"明"},{"Id":6636670,"Sentence":"森然富藻思，载道非空文。","Rank":0,"PoetryId":null,"Pinyin":"sēn rán fù zǎo sāi ，zǎi dāo fēi kōng wén ","Tag":null,"Explanation":null,"English":null,"Sort":6,"Dynasty":"明"},{"Id":6636671,"Sentence":"尚赖特立操，千载扬清芬。","Rank":0,"PoetryId":null,"Pinyin":"shàng lài tè lì cāo ，qiān zǎi yáng qīng fēn ","Tag":null,"Explanation":null,"English":null,"Sort":7,"Dynasty":"明"},{"Id":6636672,"Sentence":"积雨满污渎，蛭螾聊自藏。","Rank":0,"PoetryId":null,"Pinyin":"jī yǔ mǎn wū dú ，zhì yǐn liáo zì cáng ","Tag":null,"Explanation":null,"English":null,"Sort":8,"Dynasty":"明"},{"Id":6636673,"Sentence":"盲飙振修薄，篦簬依崇冈。","Rank":0,"PoetryId":null,"Pinyin":"máng biāo zhèn xīu báo ，bì lù yī chóng gāng ","Tag":null,"Explanation":null,"English":null,"Sort":9,"Dynasty":"明"},{"Id":6636674,"Sentence":"动植各生遂，伊人独何伤。","Rank":0,"PoetryId":null,"Pinyin":"dòng zhǐ gě shēng suǐ ，yī rén dú hé shāng ","Tag":null,"Explanation":null,"English":null,"Sort":10,"Dynasty":"明"},{"Id":6636676,"Sentence":"缅怀昔忧患，发短心日长。","Rank":0,"PoetryId":null,"Pinyin":"miǎn huái xī yōu huàn ，fā duǎn xīn rì cháng ","Tag":null,"Explanation":null,"English":null,"Sort":12,"Dynasty":"明"},{"Id":6636677,"Sentence":"所愿免饥渴，孰敢谋膏粱。","Rank":0,"PoetryId":null,"Pinyin":"suǒ yuàn miǎn jī kě ，shú gǎn móu gāo liáng ","Tag":null,"Explanation":null,"English":null,"Sort":13,"Dynasty":"明"},{"Id":6636678,"Sentence":"户庭罕游迹，琅然诵文章。","Rank":0,"PoetryId":null,"Pinyin":"hù tǐng hǎn yóu jì ，láng rán sòng wén zhāng ","Tag":null,"Explanation":null,"English":null,"Sort":14,"Dynasty":"明"},{"Id":6636679,"Sentence":"欢来意自得，遐想超黄唐。","Rank":0,"PoetryId":null,"Pinyin":"huān lái yì zì dé ，xiá xiǎng chāo huáng táng ","Tag":null,"Explanation":null,"English":null,"Sort":15,"Dynasty":"明"},{"Id":6636680,"Sentence":"从此遂閒逸，投老终徜徉。","Rank":0,"PoetryId":null,"Pinyin":"cóng ci suǐ jiān yì ，tóu lǎo zhōng cháng yáng ","Tag":null,"Explanation":null,"English":null,"Sort":16,"Dynasty":"明"},{"Id":6636681,"Sentence":"鳣鲸击洪涛，一跃龙门登。","Rank":0,"PoetryId":null,"Pinyin":"shàn jīng jī hóng tāo ，yī yuè lóng mén dēng ","Tag":null,"Explanation":null,"English":null,"Sort":17,"Dynasty":"明"},{"Id":6636682,"Sentence":"惊风落潮汐，失势投冈陵。","Rank":0,"PoetryId":null,"Pinyin":"jīng fēng là cháo xī ，shī shì tóu gāng lǐng ","Tag":null,"Explanation":null,"English":null,"Sort":18,"Dynasty":"明"},{"Id":6636683,"Sentence":"鬐鬣日已槁，穷涸何由兴。","Rank":0,"PoetryId":null,"Pinyin":"qǐ liè rì yi gǎo ，qióng hé hé yóu xīng ","Tag":null,"Explanation":null,"English":null,"Sort":19,"Dynasty":"明"},{"Id":6636684,"Sentence":"翻为猵獭笑，敢望馀波腾。","Rank":0,"PoetryId":null,"Pinyin":"fān wéi biān tǎ xiào ，gǎn wàng yú bō tēng ","Tag":null,"Explanation":null,"English":null,"Sort":20,"Dynasty":"明"},{"Id":6636685,"Sentence":"畸人感物理，冥思多所徵。","Rank":0,"PoetryId":null,"Pinyin":"jī rén gǎn wù li ，mǐng sāi duō suǒ zhēng ","Tag":null,"Explanation":null,"English":null,"Sort":21,"Dynasty":"明"},{"Id":6636686,"Sentence":"云翔避矰弋，渊潜避笱罾。","Rank":0,"PoetryId":null,"Pinyin":"yún xiáng bì zēng yì ，yuān qián bì gǒu zēng ","Tag":null,"Explanation":null,"English":null,"Sort":22,"Dynasty":"明"},{"Id":6636687,"Sentence":"胡为徇世务，轗轲常兢兢。","Rank":0,"PoetryId":null,"Pinyin":"hú wéi xùn shì wù ，kǎn kē cháng jīng jīng ","Tag":null,"Explanation":null,"English":null,"Sort":23,"Dynasty":"明"},{"Id":6636688,"Sentence":"勖哉保素履，勿贻人所憎。","Rank":0,"PoetryId":null,"Pinyin":"xù zāi bǎo sù lǚ ，wù yǐ rén suǒ zēng ","Tag":null,"Explanation":null,"English":null,"Sort":24,"Dynasty":"明"},{"Id":6636689,"Sentence":"荆璞不善藏，轻售与时竞。","Rank":0,"PoetryId":null,"Pinyin":"jīng pú bú shàn cáng ，qīng shòu yú shǐ jìng ","Tag":null,"Explanation":null,"English":null,"Sort":25,"Dynasty":"明"},{"Id":6636690,"Sentence":"虽无泣玉耻，弃捐掩光瑩。","Rank":0,"PoetryId":null,"Pinyin":"suī mó qì yù chi ，qì juān yǎn guāng yīng ","Tag":null,"Explanation":null,"English":null,"Sort":26,"Dynasty":"明"},{"Id":6636691,"Sentence":"伊余昧先几，妄往成蹭蹬。","Rank":0,"PoetryId":null,"Pinyin":"yī yú mèi xiān jī ，wàng wǎng chéng cèng dēng ","Tag":null,"Explanation":null,"English":null,"Sort":27,"Dynasty":"明"},{"Id":6636692,"Sentence":"贪得违素心，徇名忘积行。","Rank":0,"PoetryId":null,"Pinyin":"tān dé wéi sù xīn ，xùn mǐng wàng jī háng ","Tag":null,"Explanation":null,"English":null,"Sort":28,"Dynasty":"明"},{"Id":6636693,"Sentence":"通籍曾几时，三年绝朝请。","Rank":0,"PoetryId":null,"Pinyin":"tōng jǐ céng jī shǐ ，sān nián jué cháo qing ","Tag":null,"Explanation":null,"English":null,"Sort":29,"Dynasty":"明"},{"Id":6636694,"Sentence":"久暌徒侣欢，转失乡党敬。","Rank":0,"PoetryId":null,"Pinyin":"jiu kuǐ tú lǚ huān ，zhuǎi shī xiāng dǎng jìng ","Tag":null,"Explanation":null,"English":null,"Sort":30,"Dynasty":"明"},{"Id":6636695,"Sentence":"剥丧匪偶然，且委时与命。","Rank":0,"PoetryId":null,"Pinyin":"bāo sāng fěi ǒu rán ，jū wēi shǐ yú mìng ","Tag":null,"Explanation":null,"English":null,"Sort":31,"Dynasty":"明"},{"Id":6636696,"Sentence":"功名期宦成，文章止词达。","Rank":0,"PoetryId":null,"Pinyin":"gōng mǐng jī huàn chéng ，wén zhāng zhi cǐ dá ","Tag":null,"Explanation":null,"English":null,"Sort":32,"Dynasty":"明"},{"Id":6636697,"Sentence":"千载求全能，如何罕奇拔。","Rank":0,"PoetryId":null,"Pinyin":"qiān zǎi qǐu quán néng ，rú hé hǎn jī bá ","Tag":null,"Explanation":null,"English":null,"Sort":33,"Dynasty":"明"},{"Id":6636698,"Sentence":"夙抱稽古志，纂言穷檃括。","Rank":0,"PoetryId":null,"Pinyin":"sù bào jī gǔ zhì ，zuǎn yán qióng yin guā ","Tag":null,"Explanation":null,"English":null,"Sort":34,"Dynasty":"明"},{"Id":6636699,"Sentence":"幽阐新机深，精思元化斡。","Rank":0,"PoetryId":null,"Pinyin":"yōu chǎn xīn jī shēn ，jīng sāi yuán huā wò ","Tag":null,"Explanation":null,"English":null,"Sort":35,"Dynasty":"明"},{"Id":6636700,"Sentence":"岂徒贲皇猷，将以继往末。","Rank":0,"PoetryId":null,"Pinyin":"qi tú bēn huáng yóu ，jiāng yi jì wǎng mò ","Tag":null,"Explanation":null,"English":null,"Sort":36,"Dynasty":"明"},{"Id":6636701,"Sentence":"抚今不自足，乃复耻被褐。","Rank":0,"PoetryId":null,"Pinyin":"fǔ jīn bú zì zú ，nǎi fù chi bèi hè ","Tag":null,"Explanation":null,"English":null,"Sort":37,"Dynasty":"明"},{"Id":6636702,"Sentence":"好爵难久縻，世途多忉怛。","Rank":0,"PoetryId":null,"Pinyin":"hǎo jué nán jiu mǐ ，shì tú duō dāo dá ","Tag":null,"Explanation":null,"English":null,"Sort":38,"Dynasty":"明"},{"Id":6636703,"Sentence":"放意乐丘园，长歌襟抱豁。","Rank":0,"PoetryId":null,"Pinyin":"fàng yì lè qīu yuán ，cháng gē jīn bào huá ","Tag":null,"Explanation":null,"English":null,"Sort":39,"Dynasty":"明"}]}