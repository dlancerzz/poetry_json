{"Id":533513,"Title":"定州画壁水二堵妙绝天下望之若真水起伏潆洄有浩溔万顷之势州志谓为吴道子画非也寺成在道子后百馀年余歌以畅厥美仍为志解嘲","Dynasty":"明","Author":"王世贞","Context":"柏林寺中千株柏，蛰月寒虬怒生翼。谁为吸尽西江水，一吐阿兰双素壁。永夜旋愁牛汉翻，中堂陡见龙门辟。更疑沧海浴日初，不断潇湘带天色。鸟王睥睨饥欲动，娑竭蜿蜒避无策。惊毫欲捲阿耨枮，醉沈横拖鹫头碧。怪无兰木为穿进，纵有并刀剪不得。寒声飒飒生清澜，令我三日欲卧观。借问画者谁，画笔劲似秋鹰抟。无乃孙知微，定非杨契丹。试披图经读，谓是吴道子。此寺此壁天福始，开元之人人已鬼。只今何限丹青师，好手吴生那得之。君不见唐朝叶道士，摄魄为写松阳碑。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"424823eb7af6b3f914f18e00bdf37bb7","Step":0,"Verses":[{"Id":6425495,"Sentence":"柏林寺中千株柏，蛰月寒虬怒生翼。","Rank":0,"PoetryId":null,"Pinyin":"bǎi lǐn sì zhōng qiān zhū bǎi ，zhé yuè hán qǐu nù shēng yì ","Tag":null,"Explanation":null,"English":null,"Sort":0,"Dynasty":"明"},{"Id":6425496,"Sentence":"谁为吸尽西江水，一吐阿兰双素壁。","Rank":0,"PoetryId":null,"Pinyin":"shéi wéi xī jin xī jiāng shui ，yī tǔ ā lán shuāng sù bì ","Tag":null,"Explanation":null,"English":null,"Sort":1,"Dynasty":"明"},{"Id":6425497,"Sentence":"永夜旋愁牛汉翻，中堂陡见龙门辟。","Rank":0,"PoetryId":null,"Pinyin":"yǒng yè xuán chóu nǐu hàn fān ，zhōng táng dǒu jiàn lóng mén bì ","Tag":null,"Explanation":null,"English":null,"Sort":2,"Dynasty":"明"},{"Id":6425498,"Sentence":"更疑沧海浴日初，不断潇湘带天色。","Rank":0,"PoetryId":null,"Pinyin":"gēng yǐ cāng hǎi yù rì chū ，bú duàn xiāo xiāng dài tiān sè ","Tag":null,"Explanation":null,"English":null,"Sort":3,"Dynasty":"明"},{"Id":6425499,"Sentence":"鸟王睥睨饥欲动，娑竭蜿蜒避无策。","Rank":0,"PoetryId":null,"Pinyin":"diǎo wáng pì nì jī yù dòng ，suō jié wān yán bì mó cè ","Tag":null,"Explanation":null,"English":null,"Sort":4,"Dynasty":"明"},{"Id":6425500,"Sentence":"惊毫欲捲阿耨枮，醉沈横拖鹫头碧。","Rank":0,"PoetryId":null,"Pinyin":"jīng háo yù juǎn ā 耨zhēn ，zuì shěn héng tuō jìu tóu bì ","Tag":null,"Explanation":null,"English":null,"Sort":5,"Dynasty":"明"},{"Id":6425501,"Sentence":"怪无兰木为穿进，纵有并刀剪不得。","Rank":0,"PoetryId":null,"Pinyin":"guài mó lán mù wéi chuān jìn ，zòng yǒu bīng dāo jiǎn bú dé ","Tag":null,"Explanation":null,"English":null,"Sort":6,"Dynasty":"明"},{"Id":6425502,"Sentence":"寒声飒飒生清澜，令我三日欲卧观。","Rank":0,"PoetryId":null,"Pinyin":"hán shēng sà sà shēng qīng lán ，ling wǒ sān rì yù wò guān ","Tag":null,"Explanation":null,"English":null,"Sort":7,"Dynasty":"明"},{"Id":6425503,"Sentence":"借问画者谁，画笔劲似秋鹰抟。","Rank":0,"PoetryId":null,"Pinyin":"jiè wèn huà zhě shéi ，huà bi jìn shì qīu yīng tuán ","Tag":null,"Explanation":null,"English":null,"Sort":8,"Dynasty":"明"},{"Id":6425504,"Sentence":"无乃孙知微，定非杨契丹。","Rank":0,"PoetryId":null,"Pinyin":"mó nǎi sūn zhī wēi ，dìng fēi yáng qì dān ","Tag":null,"Explanation":null,"English":null,"Sort":9,"Dynasty":"明"},{"Id":6425505,"Sentence":"试披图经读，谓是吴道子。","Rank":0,"PoetryId":null,"Pinyin":"shì pī tú jīng dòu ，wèi shì wú dāo zi ","Tag":null,"Explanation":null,"English":null,"Sort":10,"Dynasty":"明"},{"Id":6425506,"Sentence":"此寺此壁天福始，开元之人人已鬼。","Rank":0,"PoetryId":null,"Pinyin":"ci sì ci bì tiān fú shi ，kāi yuán zhī rén rén yi gui ","Tag":null,"Explanation":null,"English":null,"Sort":11,"Dynasty":"明"},{"Id":6425507,"Sentence":"只今何限丹青师，好手吴生那得之。","Rank":0,"PoetryId":null,"Pinyin":"zhī jīn hé xiàn dān qīng shī ，hǎo shǒu wú shēng nā dé zhī ","Tag":null,"Explanation":null,"English":null,"Sort":12,"Dynasty":"明"},{"Id":6425508,"Sentence":"君不见唐朝叶道士，摄魄为写松阳碑。","Rank":0,"PoetryId":null,"Pinyin":"jūn bú jiàn táng cháo xié dāo shì ，shè bó wéi xiě sōng yáng bēi ","Tag":null,"Explanation":null,"English":null,"Sort":13,"Dynasty":"明"}]}