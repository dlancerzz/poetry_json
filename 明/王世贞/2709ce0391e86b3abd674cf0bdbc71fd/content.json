{"Id":679978,"Title":"送仲氏敬美视关中学政时皈心道门兹行染指而已","Dynasty":"明","Author":"王世贞","Context":"新裁绛帐拥朱轮，沃野天开万象春。它日扶风多弟子，早时函谷辨真人。梁丘代是能传易，贾谊年来不过秦。莫讶文无将赠别，祗今犹作自由身。念尔长夸太华尊，褰帷秋色许重论。可犹无恙金天掌，应否居然玉女盆。紫逻春添新句色，青柯云护旧题痕。漫道济南诗纪绝，至今犹自閟真源。阅罢晴原蚁战酣，还凭彩笔恣游探。沿陂骑吹翻春涨，入岳星河挂晓骖。间有壮心怜渭北，定无佳处胜终南。欲知西笑缘何意，来与维摩共一龛。别酒双壸且细倾，中年兄弟不关情。何必诸生推北斗，那须故纸觅西京。云开白岳峥嵘态，雪净黄河黯淡声。纵有奚囊都放却，逢人但可话无生。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2709ce0391e86b3abd674cf0bdbc71fd","Step":0,"Verses":[{"Id":7377592,"Sentence":"新裁绛帐拥朱轮，沃野天开万象春。","Rank":0,"PoetryId":null,"Pinyin":"xīn cái jiàng zhàng yōng zhū lún ，wò yě tiān kāi mò xiàng chūn ","Tag":null,"Explanation":null,"English":null,"Sort":0,"Dynasty":"明"},{"Id":7377593,"Sentence":"它日扶风多弟子，早时函谷辨真人。","Rank":0,"PoetryId":null,"Pinyin":"tā rì fú fēng duō dì zi ，zǎo shǐ hán gǔ biàn zhēn rén ","Tag":null,"Explanation":null,"English":null,"Sort":1,"Dynasty":"明"},{"Id":7377594,"Sentence":"梁丘代是能传易，贾谊年来不过秦。","Rank":0,"PoetryId":null,"Pinyin":"liáng qīu dài shì néng chuán yì ，gǔ yì nián lái bú guō qǐn ","Tag":null,"Explanation":null,"English":null,"Sort":2,"Dynasty":"明"},{"Id":7377595,"Sentence":"莫讶文无将赠别，祗今犹作自由身。","Rank":0,"PoetryId":null,"Pinyin":"mò yà wén mó jiāng zèng bié ，zhī jīn yóu zuō zì yóu shēn ","Tag":null,"Explanation":null,"English":null,"Sort":3,"Dynasty":"明"},{"Id":7377596,"Sentence":"念尔长夸太华尊，褰帷秋色许重论。","Rank":0,"PoetryId":null,"Pinyin":"niàn ěr cháng kuā tài huā zūn ，qiān wéi qīu sè hǔ chóng lún ","Tag":null,"Explanation":null,"English":null,"Sort":4,"Dynasty":"明"},{"Id":7377597,"Sentence":"可犹无恙金天掌，应否居然玉女盆。","Rank":0,"PoetryId":null,"Pinyin":"kě yóu mó yàng jīn tiān zhǎng ，yīng fǒu jū rán yù nǚ pén ","Tag":null,"Explanation":null,"English":null,"Sort":5,"Dynasty":"明"},{"Id":7377598,"Sentence":"紫逻春添新句色，青柯云护旧题痕。","Rank":0,"PoetryId":null,"Pinyin":"zi luó chūn tiān xīn gōu sè ，qīng kē yún hù jìu tǐ hén ","Tag":null,"Explanation":null,"English":null,"Sort":6,"Dynasty":"明"},{"Id":7377599,"Sentence":"漫道济南诗纪绝，至今犹自閟真源。","Rank":0,"PoetryId":null,"Pinyin":"màn dāo ji nā shī ji jué ，zhì jīn yóu zì bì zhēn yuán ","Tag":null,"Explanation":null,"English":null,"Sort":7,"Dynasty":"明"},{"Id":7377600,"Sentence":"阅罢晴原蚁战酣，还凭彩笔恣游探。","Rank":0,"PoetryId":null,"Pinyin":"yuè bā qǐng yuán yi zhàn hān ，hái pǐng cǎi bi zì yóu tàn ","Tag":null,"Explanation":null,"English":null,"Sort":8,"Dynasty":"明"},{"Id":7377601,"Sentence":"沿陂骑吹翻春涨，入岳星河挂晓骖。","Rank":0,"PoetryId":null,"Pinyin":"yán bēi jì chuī fān chūn zhǎng ，rù yuè xīng hé guà xiǎo cān ","Tag":null,"Explanation":null,"English":null,"Sort":9,"Dynasty":"明"},{"Id":7377602,"Sentence":"间有壮心怜渭北，定无佳处胜终南。","Rank":0,"PoetryId":null,"Pinyin":"jiān yǒu zhuàng xīn lián wèi běi ，dìng mó jiā chǔ shēng zhōng nā ","Tag":null,"Explanation":null,"English":null,"Sort":10,"Dynasty":"明"},{"Id":7377603,"Sentence":"欲知西笑缘何意，来与维摩共一龛。","Rank":0,"PoetryId":null,"Pinyin":"yù zhī xī xiào yuán hé yì ，lái yú wéi mā gōng yī kān ","Tag":null,"Explanation":null,"English":null,"Sort":11,"Dynasty":"明"},{"Id":7377604,"Sentence":"别酒双壸且细倾，中年兄弟不关情。","Rank":0,"PoetryId":null,"Pinyin":"bié jiu shuāng kǔn jū xì qīng ，zhōng nián xiōng dì bú guān qǐng ","Tag":null,"Explanation":null,"English":null,"Sort":12,"Dynasty":"明"},{"Id":7377605,"Sentence":"何必诸生推北斗，那须故纸觅西京。","Rank":0,"PoetryId":null,"Pinyin":"hé bì zhū shēng tuī běi dǒu ，nā xū gù zhi mì xī jīng ","Tag":null,"Explanation":null,"English":null,"Sort":13,"Dynasty":"明"},{"Id":7377606,"Sentence":"云开白岳峥嵘态，雪净黄河黯淡声。","Rank":0,"PoetryId":null,"Pinyin":"yún kāi bái yuè zhēng róng tài ，xuě jìng huáng hé àn dàn shēng ","Tag":null,"Explanation":null,"English":null,"Sort":14,"Dynasty":"明"},{"Id":7377607,"Sentence":"纵有奚囊都放却，逢人但可话无生。","Rank":0,"PoetryId":null,"Pinyin":"zòng yǒu xī nāng dōu fàng què ，féng rén dàn kě huà mó shēng ","Tag":null,"Explanation":null,"English":null,"Sort":15,"Dynasty":"明"}]}