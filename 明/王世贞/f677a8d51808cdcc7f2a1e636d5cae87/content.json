{"Id":565126,"Title":"张伯子五十寿言","Dynasty":"明","Author":"王世贞","Context":"昔在世皇，肃外台纲。谁其荩臣，乃有二张。等彼二荀，叔慈慈明。慈明内润，智以仁藏。积厚而钟，伯子发祥。惟我伯子，隽声英英。立破万卷，躏百氏场。吐为艺文，陆离洗洋。中权所指，锋孰敢当。薄游贤关，如锥处囊。天吝抟扶，畴适雄飞。敛尔壮心，杜尔德机。不顺以施，日胜而肥。怀珠川媚，蕴玉山辉。君曰宁尔，容彭所希。黄金为饵，同类为妃。骖虬御鸾，翱翔九围。人有恒言，五十知非。君知其非，大雄是皈。离照中天，万磷息辉。谁缚谁解，何顺何违。六辔在御，惟汝指麾。不慕独觉，宁希小乘。不贪转轮，何况小荣。着为微言，撇捩纵横。荡乎漆园，又似净名。其子和之，玉振金声。独立须弥，俯挹太清。怒马脂车，如袭百蝇。封人之祝，如一蝇鸣。我有半偈，乃驻君听。四十九年，无法可称。杜口毗邪，息心化城。大家团栾，共证无生。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f677a8d51808cdcc7f2a1e636d5cae87","Step":0,"Verses":[{"Id":6265180,"Sentence":"昔在世皇，肃外台纲。","Rank":0,"PoetryId":null,"Pinyin":"xī zài shì huáng ，sù wài tāi gāng ","Tag":null,"Explanation":null,"English":null,"Sort":0,"Dynasty":"明"},{"Id":6265181,"Sentence":"谁其荩臣，乃有二张。","Rank":0,"PoetryId":null,"Pinyin":"shéi jī jìn chén ，nǎi yǒu èr zhāng ","Tag":null,"Explanation":null,"English":null,"Sort":1,"Dynasty":"明"},{"Id":6265182,"Sentence":"等彼二荀，叔慈慈明。","Rank":0,"PoetryId":null,"Pinyin":"děng bi èr xún ，shū cǐ cǐ mǐng ","Tag":null,"Explanation":null,"English":null,"Sort":2,"Dynasty":"明"},{"Id":6265183,"Sentence":"慈明内润，智以仁藏。","Rank":0,"PoetryId":null,"Pinyin":"cǐ mǐng nèi rùn ，zhì yi rén cáng ","Tag":null,"Explanation":null,"English":null,"Sort":3,"Dynasty":"明"},{"Id":6265184,"Sentence":"积厚而钟，伯子发祥。","Rank":0,"PoetryId":null,"Pinyin":"jī hòu ér zhōng ，bǎi zi fā xiáng ","Tag":null,"Explanation":null,"English":null,"Sort":4,"Dynasty":"明"},{"Id":6265185,"Sentence":"惟我伯子，隽声英英。","Rank":0,"PoetryId":null,"Pinyin":"wéi wǒ bǎi zi ，juàn shēng yīng yīng ","Tag":null,"Explanation":null,"English":null,"Sort":5,"Dynasty":"明"},{"Id":6265186,"Sentence":"立破万卷，躏百氏场。","Rank":0,"PoetryId":null,"Pinyin":"lì pò mò juǎn ，lìn bǎi shì cháng ","Tag":null,"Explanation":null,"English":null,"Sort":6,"Dynasty":"明"},{"Id":6265187,"Sentence":"吐为艺文，陆离洗洋。","Rank":0,"PoetryId":null,"Pinyin":"tǔ wéi yì wén ，lìu lǐ xi xiáng ","Tag":null,"Explanation":null,"English":null,"Sort":7,"Dynasty":"明"},{"Id":6265188,"Sentence":"中权所指，锋孰敢当。","Rank":0,"PoetryId":null,"Pinyin":"zhōng quán suǒ zhi ，fēng shú gǎn dāng ","Tag":null,"Explanation":null,"English":null,"Sort":8,"Dynasty":"明"},{"Id":6265189,"Sentence":"薄游贤关，如锥处囊。","Rank":0,"PoetryId":null,"Pinyin":"báo yóu xián guān ，rú zhuī chǔ nāng ","Tag":null,"Explanation":null,"English":null,"Sort":9,"Dynasty":"明"},{"Id":6265190,"Sentence":"天吝抟扶，畴适雄飞。","Rank":0,"PoetryId":null,"Pinyin":"tiān lìn tuán fú ，chóu kuò xióng fēi ","Tag":null,"Explanation":null,"English":null,"Sort":10,"Dynasty":"明"},{"Id":6265191,"Sentence":"敛尔壮心，杜尔德机。","Rank":0,"PoetryId":null,"Pinyin":"liǎn ěr zhuàng xīn ，dù ěr dé jī ","Tag":null,"Explanation":null,"English":null,"Sort":11,"Dynasty":"明"},{"Id":6265192,"Sentence":"不顺以施，日胜而肥。","Rank":0,"PoetryId":null,"Pinyin":"bú shùn yi shī ，rì shēng ér féi ","Tag":null,"Explanation":null,"English":null,"Sort":12,"Dynasty":"明"},{"Id":6265193,"Sentence":"怀珠川媚，蕴玉山辉。","Rank":0,"PoetryId":null,"Pinyin":"huái zhū chuān mèi ，wēn yù shān huī ","Tag":null,"Explanation":null,"English":null,"Sort":13,"Dynasty":"明"},{"Id":6265194,"Sentence":"君曰宁尔，容彭所希。","Rank":0,"PoetryId":null,"Pinyin":"jūn yuē nǐng ěr ，róng péng suǒ xī ","Tag":null,"Explanation":null,"English":null,"Sort":14,"Dynasty":"明"},{"Id":6265195,"Sentence":"黄金为饵，同类为妃。","Rank":0,"PoetryId":null,"Pinyin":"huáng jīn wéi ěr ，tóng lèi wéi fēi ","Tag":null,"Explanation":null,"English":null,"Sort":15,"Dynasty":"明"},{"Id":6265196,"Sentence":"骖虬御鸾，翱翔九围。","Rank":0,"PoetryId":null,"Pinyin":"cān qǐu yù luán ，áo xiáng jiu wéi ","Tag":null,"Explanation":null,"English":null,"Sort":16,"Dynasty":"明"},{"Id":6265197,"Sentence":"人有恒言，五十知非。","Rank":0,"PoetryId":null,"Pinyin":"rén yǒu héng yán ，wǔ shǐ zhī fēi ","Tag":null,"Explanation":null,"English":null,"Sort":17,"Dynasty":"明"},{"Id":6265198,"Sentence":"君知其非，大雄是皈。","Rank":0,"PoetryId":null,"Pinyin":"jūn zhī jī fēi ，dà xióng shì guī ","Tag":null,"Explanation":null,"English":null,"Sort":18,"Dynasty":"明"},{"Id":6265199,"Sentence":"离照中天，万磷息辉。","Rank":0,"PoetryId":null,"Pinyin":"lǐ zhào zhōng tiān ，mò lǐn xī huī ","Tag":null,"Explanation":null,"English":null,"Sort":19,"Dynasty":"明"},{"Id":6265200,"Sentence":"谁缚谁解，何顺何违。","Rank":0,"PoetryId":null,"Pinyin":"shéi fù shéi jiě ，hé shùn hé wéi ","Tag":null,"Explanation":null,"English":null,"Sort":20,"Dynasty":"明"},{"Id":6265201,"Sentence":"六辔在御，惟汝指麾。","Rank":0,"PoetryId":null,"Pinyin":"lìu pèi zài yù ，wéi rǔ zhi huī ","Tag":null,"Explanation":null,"English":null,"Sort":21,"Dynasty":"明"},{"Id":6265202,"Sentence":"不慕独觉，宁希小乘。","Rank":0,"PoetryId":null,"Pinyin":"bú mù dú jiào ，nǐng xī xiǎo chéng ","Tag":null,"Explanation":null,"English":null,"Sort":22,"Dynasty":"明"},{"Id":6265203,"Sentence":"不贪转轮，何况小荣。","Rank":0,"PoetryId":null,"Pinyin":"bú tān zhuǎi lún ，hé kuàng xiǎo róng ","Tag":null,"Explanation":null,"English":null,"Sort":23,"Dynasty":"明"},{"Id":6265204,"Sentence":"着为微言，撇捩纵横。","Rank":0,"PoetryId":null,"Pinyin":"zhāo wéi wēi yán ，piē liè zòng héng ","Tag":null,"Explanation":null,"English":null,"Sort":24,"Dynasty":"明"},{"Id":6265205,"Sentence":"荡乎漆园，又似净名。","Rank":0,"PoetryId":null,"Pinyin":"dàng hū qī yuán ，yòu shì jìng mǐng ","Tag":null,"Explanation":null,"English":null,"Sort":25,"Dynasty":"明"},{"Id":6265206,"Sentence":"其子和之，玉振金声。","Rank":0,"PoetryId":null,"Pinyin":"jī zi hé zhī ，yù zhèn jīn shēng ","Tag":null,"Explanation":null,"English":null,"Sort":26,"Dynasty":"明"},{"Id":6265207,"Sentence":"独立须弥，俯挹太清。","Rank":0,"PoetryId":null,"Pinyin":"dú lì xū mǐ ，fǔ yì tài qīng ","Tag":null,"Explanation":null,"English":null,"Sort":27,"Dynasty":"明"},{"Id":6265208,"Sentence":"怒马脂车，如袭百蝇。","Rank":0,"PoetryId":null,"Pinyin":"nù mǎ zhī chē ，rú xǐ bǎi yǐng ","Tag":null,"Explanation":null,"English":null,"Sort":28,"Dynasty":"明"},{"Id":6265209,"Sentence":"封人之祝，如一蝇鸣。","Rank":0,"PoetryId":null,"Pinyin":"fēng rén zhī zhù ，rú yī yǐng mǐng ","Tag":null,"Explanation":null,"English":null,"Sort":29,"Dynasty":"明"},{"Id":6265210,"Sentence":"我有半偈，乃驻君听。","Rank":0,"PoetryId":null,"Pinyin":"wǒ yǒu bàn jì ，nǎi zhù jūn tīng ","Tag":null,"Explanation":null,"English":null,"Sort":30,"Dynasty":"明"},{"Id":6265211,"Sentence":"四十九年，无法可称。","Rank":0,"PoetryId":null,"Pinyin":"sì shǐ jiu nián ，mó fǎ kě chèn ","Tag":null,"Explanation":null,"English":null,"Sort":31,"Dynasty":"明"},{"Id":6265212,"Sentence":"杜口毗邪，息心化城。","Rank":0,"PoetryId":null,"Pinyin":"dù kǒu pǐ xié ，xī xīn huā chéng ","Tag":null,"Explanation":null,"English":null,"Sort":32,"Dynasty":"明"},{"Id":6265213,"Sentence":"大家团栾，共证无生。","Rank":0,"PoetryId":null,"Pinyin":"dà gū tuán luán ，gōng zhèng mó shēng ","Tag":null,"Explanation":null,"English":null,"Sort":33,"Dynasty":"明"}]}