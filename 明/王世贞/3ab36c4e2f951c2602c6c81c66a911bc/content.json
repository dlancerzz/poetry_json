{"Id":533262,"Title":"虎丘老僧有竹林精舍文伯仁为图之王履吉书疏于后余游竹林僧出示此卷履吉下世已三十载矣为之怃然因成此诗","Dynasty":"明","Author":"王世贞","Context":"山僧业静者，翛然无世氛。朝疏淇澳雨，暮浣潇湘云。老可湖州笔，为竹写清芬。况有王子猷，英标冠人群。自言读书处，何可无此君。我来憩其下，流飔散馀醺。其人不可作，太息读遗文。新粉含幽月，苍翠郁纷纷。截作山阳笛，凄凉安可闻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3ab36c4e2f951c2602c6c81c66a911bc","Step":0,"Verses":[{"Id":6384142,"Sentence":"山僧业静者，翛然无世氛。","Rank":0,"PoetryId":null,"Pinyin":"shān sēng yè jìng zhě ，shū rán mó shì fēn ","Tag":null,"Explanation":null,"English":null,"Sort":0,"Dynasty":"明"},{"Id":6384143,"Sentence":"朝疏淇澳雨，暮浣潇湘云。","Rank":0,"PoetryId":null,"Pinyin":"cháo shū qǐ ào yǔ ，mù huàn xiāo xiāng yún ","Tag":null,"Explanation":null,"English":null,"Sort":1,"Dynasty":"明"},{"Id":6384144,"Sentence":"老可湖州笔，为竹写清芬。","Rank":0,"PoetryId":null,"Pinyin":"lǎo kě hú zhōu bi ，wéi zhú xiě qīng fēn ","Tag":null,"Explanation":null,"English":null,"Sort":2,"Dynasty":"明"},{"Id":6384145,"Sentence":"况有王子猷，英标冠人群。","Rank":0,"PoetryId":null,"Pinyin":"kuàng yǒu wáng zi yóu ，yīng biāo guān rén qún ","Tag":null,"Explanation":null,"English":null,"Sort":3,"Dynasty":"明"},{"Id":6384146,"Sentence":"自言读书处，何可无此君。","Rank":0,"PoetryId":null,"Pinyin":"zì yán dòu shū chǔ ，hé kě mó ci jūn ","Tag":null,"Explanation":null,"English":null,"Sort":4,"Dynasty":"明"},{"Id":6384147,"Sentence":"我来憩其下，流飔散馀醺。","Rank":0,"PoetryId":null,"Pinyin":"wǒ lái qì jī xià ，lǐu sī sǎn yú xūn ","Tag":null,"Explanation":null,"English":null,"Sort":5,"Dynasty":"明"},{"Id":6384148,"Sentence":"其人不可作，太息读遗文。","Rank":0,"PoetryId":null,"Pinyin":"jī rén bú kě zuō ，tài xī dòu wèi wén ","Tag":null,"Explanation":null,"English":null,"Sort":6,"Dynasty":"明"},{"Id":6384149,"Sentence":"新粉含幽月，苍翠郁纷纷。","Rank":0,"PoetryId":null,"Pinyin":"xīn fěn hán yōu yuè ，cāng cuì yù fēn fēn ","Tag":null,"Explanation":null,"English":null,"Sort":7,"Dynasty":"明"},{"Id":6384150,"Sentence":"截作山阳笛，凄凉安可闻。","Rank":0,"PoetryId":null,"Pinyin":"jié zuō shān yáng dǐ ，qī liáng ān kě wén ","Tag":null,"Explanation":null,"English":null,"Sort":8,"Dynasty":"明"}]}