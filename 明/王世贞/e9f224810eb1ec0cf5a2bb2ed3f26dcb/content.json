{"Id":679924,"Title":"晋阳贡院试士作呈侍御饶公三首","Dynasty":"明","Author":"王世贞","Context":"万古人文禹甸开，千山楩杞建章材。腾空雨挟龙门上，蹑景风从马邑来。彩笔祇应推晋问，黄金端不让燕台。共称公子贤多客，卓荦谁当五士才。戟门秋敞集名流，决筴争先第一筹。地有飞黄空冀北，天将东壁应并州。千门绮月机初就，百篚丸霜茧暗抽。十五乡书俱造士，可无车马锡诸侯。棘堂清峻逼云霞，万户蜂归静不哗。昼永角声催具草，夜阑灯灺诧生花。河东岂必无三凤，绵上宁容有一蛇。闻道楚贤今识玉，连城须向国工誇。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e9f224810eb1ec0cf5a2bb2ed3f26dcb","Step":0,"Verses":[{"Id":6451940,"Sentence":"万古人文禹甸开，千山楩杞建章材。","Rank":0,"PoetryId":null,"Pinyin":"mò gǔ rén wén yǔ diàn kāi ，qiān shān pián qi jiàn zhāng cái ","Tag":null,"Explanation":null,"English":null,"Sort":0,"Dynasty":"明"},{"Id":6451941,"Sentence":"腾空雨挟龙门上，蹑景风从马邑来。","Rank":0,"PoetryId":null,"Pinyin":"tēng kōng yǔ jiā lóng mén shǎng ，niè jing fēng cóng mǎ yì lái ","Tag":null,"Explanation":null,"English":null,"Sort":1,"Dynasty":"明"},{"Id":6451942,"Sentence":"彩笔祇应推晋问，黄金端不让燕台。","Rank":0,"PoetryId":null,"Pinyin":"cǎi bi chǐ yīng tuī jìn wèn ，huáng jīn duān bú ràng yān tāi ","Tag":null,"Explanation":null,"English":null,"Sort":2,"Dynasty":"明"},{"Id":6451943,"Sentence":"共称公子贤多客，卓荦谁当五士才。","Rank":0,"PoetryId":null,"Pinyin":"gōng chèn gōng zi xián duō kè ，zhuó luò shéi dāng wǔ shì cái ","Tag":null,"Explanation":null,"English":null,"Sort":3,"Dynasty":"明"},{"Id":6451944,"Sentence":"戟门秋敞集名流，决筴争先第一筹。","Rank":0,"PoetryId":null,"Pinyin":"ji mén qīu chǎng jǐ mǐng lǐu ，jué cè zhēng xiān dì yī chóu ","Tag":null,"Explanation":null,"English":null,"Sort":4,"Dynasty":"明"},{"Id":6451945,"Sentence":"地有飞黄空冀北，天将东壁应并州。","Rank":0,"PoetryId":null,"Pinyin":"地yǒu fēi huáng kōng jì běi ，tiān jiāng dōng bì yīng bīng zhōu ","Tag":null,"Explanation":null,"English":null,"Sort":5,"Dynasty":"明"},{"Id":6451946,"Sentence":"千门绮月机初就，百篚丸霜茧暗抽。","Rank":0,"PoetryId":null,"Pinyin":"qiān mén qi yuè jī chū jìu ，bǎi fěi wán shuāng jiǎn àn chōu ","Tag":null,"Explanation":null,"English":null,"Sort":6,"Dynasty":"明"},{"Id":6451947,"Sentence":"十五乡书俱造士，可无车马锡诸侯。","Rank":0,"PoetryId":null,"Pinyin":"shǐ wǔ xiāng shū jū zào shì ，kě mó chē mǎ xī zhū hóu ","Tag":null,"Explanation":null,"English":null,"Sort":7,"Dynasty":"明"},{"Id":6451948,"Sentence":"棘堂清峻逼云霞，万户蜂归静不哗。","Rank":0,"PoetryId":null,"Pinyin":"jǐ táng qīng jùn bī yún xiá ，mò hù fēng guī jìng bú huā ","Tag":null,"Explanation":null,"English":null,"Sort":8,"Dynasty":"明"},{"Id":6451949,"Sentence":"昼永角声催具草，夜阑灯灺诧生花。","Rank":0,"PoetryId":null,"Pinyin":"zhòu yǒng jiǎo shēng cuī jù cǎo ，yè lán dēng xiè chà shēng huā ","Tag":null,"Explanation":null,"English":null,"Sort":9,"Dynasty":"明"},{"Id":6451950,"Sentence":"河东岂必无三凤，绵上宁容有一蛇。","Rank":0,"PoetryId":null,"Pinyin":"hé dōng qi bì mó sān fèng ，mián shǎng nǐng róng yǒu yī shé ","Tag":null,"Explanation":null,"English":null,"Sort":10,"Dynasty":"明"},{"Id":6451951,"Sentence":"闻道楚贤今识玉，连城须向国工誇。","Rank":0,"PoetryId":null,"Pinyin":"wén dāo chǔ xián jīn shǐ yù ，lián chéng xū xiàng guó gōng kuā ","Tag":null,"Explanation":null,"English":null,"Sort":11,"Dynasty":"明"}]}