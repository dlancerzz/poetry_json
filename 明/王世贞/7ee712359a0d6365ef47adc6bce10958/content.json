{"Id":533581,"Title":"武当道上所见戏成短歌","Dynasty":"明","Author":"王世贞","Context":"南阳少妇道人装，皂纱蒙紒白帢方。口诵弥陀数声佛，手赍玄帝一瓣香。有女求如南海相，生儿早作绣衣郎。堆箱越织重重锦，拄栋吴粳粒粒霜。孔雀缠枝双到老，芝兰长砌玉成行。是时玄帝征魔返，十万黑帜摩空翔。覆额难晞九阳发，徒跣长瘃修罗霜。人间福地有如此，明日幡然辞上苍。即劝弥陀亦还俗，毋烦接引向西方。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ee712359a0d6365ef47adc6bce10958","Step":0,"Verses":[{"Id":6386517,"Sentence":"南阳少妇道人装，皂纱蒙紒白帢方。","Rank":0,"PoetryId":null,"Pinyin":"nā yáng shǎo fù dāo rén zhuāng ，zào shā mēng jì bái qià fāng ","Tag":null,"Explanation":null,"English":null,"Sort":0,"Dynasty":"明"},{"Id":6386518,"Sentence":"口诵弥陀数声佛，手赍玄帝一瓣香。","Rank":0,"PoetryId":null,"Pinyin":"kǒu sòng mǐ tuó shǔ shēng fó ，shǒu jī xuán dì yī bàn xiāng ","Tag":null,"Explanation":null,"English":null,"Sort":1,"Dynasty":"明"},{"Id":6386519,"Sentence":"有女求如南海相，生儿早作绣衣郎。","Rank":0,"PoetryId":null,"Pinyin":"yǒu nǚ qǐu rú nā hǎi xiāng ，shēng ér zǎo zuō xìu yī láng ","Tag":null,"Explanation":null,"English":null,"Sort":2,"Dynasty":"明"},{"Id":6386520,"Sentence":"堆箱越织重重锦，拄栋吴粳粒粒霜。","Rank":0,"PoetryId":null,"Pinyin":"duī xiāng yuè zhī chóng chóng jin ，zhǔ dòng wú jīng lì lì shuāng ","Tag":null,"Explanation":null,"English":null,"Sort":3,"Dynasty":"明"},{"Id":6386521,"Sentence":"孔雀缠枝双到老，芝兰长砌玉成行。","Rank":0,"PoetryId":null,"Pinyin":"kǒng qiāo chán zhī shuāng dào lǎo ，zhī lán cháng qì yù chéng háng ","Tag":null,"Explanation":null,"English":null,"Sort":4,"Dynasty":"明"},{"Id":6386522,"Sentence":"是时玄帝征魔返，十万黑帜摩空翔。","Rank":0,"PoetryId":null,"Pinyin":"shì shǐ xuán dì zhēng mó fǎn ，shǐ mò hēi zhì mā kōng xiáng ","Tag":null,"Explanation":null,"English":null,"Sort":5,"Dynasty":"明"},{"Id":6386523,"Sentence":"覆额难晞九阳发，徒跣长瘃修罗霜。","Rank":0,"PoetryId":null,"Pinyin":"fù é nán xī jiu yáng fā ，tú xiǎn cháng zhú xīu luó shuāng ","Tag":null,"Explanation":null,"English":null,"Sort":6,"Dynasty":"明"},{"Id":6386524,"Sentence":"人间福地有如此，明日幡然辞上苍。","Rank":0,"PoetryId":null,"Pinyin":"rén jiān fú 地yǒu rú ci ，mǐng rì fān rán cǐ shǎng cāng ","Tag":null,"Explanation":null,"English":null,"Sort":7,"Dynasty":"明"},{"Id":6386525,"Sentence":"即劝弥陀亦还俗，毋烦接引向西方。","Rank":0,"PoetryId":null,"Pinyin":"jǐ quàn mǐ tuó yì hái sú ，wú fán jiē yin xiàng xī fāng ","Tag":null,"Explanation":null,"English":null,"Sort":8,"Dynasty":"明"}]}