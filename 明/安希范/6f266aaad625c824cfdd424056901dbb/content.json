{"Id":559722,"Title":"七月既望过圻村访蔡金风适冲寰翁至同登龙山寻幽谷钓台诸胜晚留小酌泛月而归 其一","Dynasty":"明","Author":"安希范","Context":"凉飙散馀燠，秋光澹山市。策杖寻幽人，行行二三里。循径既纡曲，缘溪复迤逦。小桥路转东，柴门恰临水。主人意殷勤，劝客且留止。山村无兼味，鸡黍聊可庀。适逢邻翁至，相揖色先喜。今晨逢渔者，买得鳜鱼美。请客过山斋，烹鱼酌村醴。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6f266aaad625c824cfdd424056901dbb","Step":0,"Verses":[{"Id":6667686,"Sentence":"凉飙散馀燠，秋光澹山市。","Rank":0,"PoetryId":null,"Pinyin":"liáng biāo sǎn yú yù ，qīu guāng dàn shān shì ","Tag":null,"Explanation":null,"English":null,"Sort":0,"Dynasty":"明"},{"Id":6667687,"Sentence":"策杖寻幽人，行行二三里。","Rank":0,"PoetryId":null,"Pinyin":"cè zhàng xún yōu rén ，háng háng èr sān li ","Tag":null,"Explanation":null,"English":null,"Sort":1,"Dynasty":"明"},{"Id":6667688,"Sentence":"循径既纡曲，缘溪复迤逦。","Rank":0,"PoetryId":null,"Pinyin":"xún jìng jì yū qū ，yuán xī fù yǐ li ","Tag":null,"Explanation":null,"English":null,"Sort":2,"Dynasty":"明"},{"Id":6667689,"Sentence":"小桥路转东，柴门恰临水。","Rank":0,"PoetryId":null,"Pinyin":"xiǎo qiáo lù zhuǎi dōng ，chái mén qià lǐn shui ","Tag":null,"Explanation":null,"English":null,"Sort":3,"Dynasty":"明"},{"Id":6667690,"Sentence":"主人意殷勤，劝客且留止。","Rank":0,"PoetryId":null,"Pinyin":"zhǔ rén yì yān qǐn ，quàn kè jū lǐu zhi ","Tag":null,"Explanation":null,"English":null,"Sort":4,"Dynasty":"明"},{"Id":6667691,"Sentence":"山村无兼味，鸡黍聊可庀。","Rank":0,"PoetryId":null,"Pinyin":"shān cūn mó jiān wèi ，jī shǔ liáo kě pi ","Tag":null,"Explanation":null,"English":null,"Sort":5,"Dynasty":"明"},{"Id":6667692,"Sentence":"适逢邻翁至，相揖色先喜。","Rank":0,"PoetryId":null,"Pinyin":"kuò féng lǐn wēng zhì ，xiāng yī sè xiān xi ","Tag":null,"Explanation":null,"English":null,"Sort":6,"Dynasty":"明"},{"Id":6667693,"Sentence":"今晨逢渔者，买得鳜鱼美。","Rank":0,"PoetryId":null,"Pinyin":"jīn chén féng yú zhě ，mǎi dé guì yú měi ","Tag":null,"Explanation":null,"English":null,"Sort":7,"Dynasty":"明"},{"Id":6667694,"Sentence":"请客过山斋，烹鱼酌村醴。","Rank":0,"PoetryId":null,"Pinyin":"qing kè guō shān zhāi ，pēng yú zhuó cūn li ","Tag":null,"Explanation":null,"English":null,"Sort":8,"Dynasty":"明"}]}