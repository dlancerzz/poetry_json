{"Id":556159,"Title":"终达堂为云南程照磨赋名恕歙人","Dynasty":"明","Author":"曹义","Context":"灵椿既凋瘁，萱花复萎黄。哀哀孝子心，郁郁酸衷肠。旨甘叹莫致，音容讵能忘。蓼莪罢披阅，风木增凄凉。幽怀浩难写，终远名斯堂。时羞荐蘋藻，慇勤奉烝尝。九泉嗟永隔，三釜那能将。棺衾虽云备，俎豆亦馨香。葬祭礼无违，思慕情何长。饥乌号夜月，断猿啼夕阳。我亦念亲者，因之泪沾裳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1c4f7bb45127d0bbc6b8e4203f691d7a","Step":0,"Verses":[{"Id":7072701,"Sentence":"灵椿既凋瘁，萱花复萎黄。","Rank":0,"PoetryId":null,"Pinyin":"lǐng chūn jì diāo cuì ，xuān huā fù wēi huáng ","Tag":null,"Explanation":null,"English":null,"Sort":0,"Dynasty":"明"},{"Id":7072702,"Sentence":"哀哀孝子心，郁郁酸衷肠。","Rank":0,"PoetryId":null,"Pinyin":"āi āi xiào zi xīn ，yù yù suān zhōng cháng ","Tag":null,"Explanation":null,"English":null,"Sort":1,"Dynasty":"明"},{"Id":7072703,"Sentence":"旨甘叹莫致，音容讵能忘。","Rank":0,"PoetryId":null,"Pinyin":"zhi gān tàn mò zhì ，yīn róng jù néng wàng ","Tag":null,"Explanation":null,"English":null,"Sort":2,"Dynasty":"明"},{"Id":7072704,"Sentence":"蓼莪罢披阅，风木增凄凉。","Rank":0,"PoetryId":null,"Pinyin":"liǎo é bā pī yuè ，fēng mù zēng qī liáng ","Tag":null,"Explanation":null,"English":null,"Sort":3,"Dynasty":"明"},{"Id":7072705,"Sentence":"幽怀浩难写，终远名斯堂。","Rank":0,"PoetryId":null,"Pinyin":"yōu huái hào nán xiě ，zhōng yuǎn mǐng sī táng ","Tag":null,"Explanation":null,"English":null,"Sort":4,"Dynasty":"明"},{"Id":7072706,"Sentence":"时羞荐蘋藻，慇勤奉烝尝。","Rank":0,"PoetryId":null,"Pinyin":"shǐ xīu jiàn pǐn zǎo ，yīn qǐn fèng zhēng cháng ","Tag":null,"Explanation":null,"English":null,"Sort":5,"Dynasty":"明"},{"Id":7072707,"Sentence":"九泉嗟永隔，三釜那能将。","Rank":0,"PoetryId":null,"Pinyin":"jiu quán jiē yǒng gé ，sān fǔ nā néng jiāng ","Tag":null,"Explanation":null,"English":null,"Sort":6,"Dynasty":"明"},{"Id":7072708,"Sentence":"棺衾虽云备，俎豆亦馨香。","Rank":0,"PoetryId":null,"Pinyin":"guān qīn suī yún bèi ，zǔ dòu yì xīn xiāng ","Tag":null,"Explanation":null,"English":null,"Sort":7,"Dynasty":"明"},{"Id":7072709,"Sentence":"葬祭礼无违，思慕情何长。","Rank":0,"PoetryId":null,"Pinyin":"zàng jì li mó wéi ，sāi mù qǐng hé cháng ","Tag":null,"Explanation":null,"English":null,"Sort":8,"Dynasty":"明"},{"Id":7072710,"Sentence":"饥乌号夜月，断猿啼夕阳。","Rank":0,"PoetryId":null,"Pinyin":"jī wū háo yè yuè ，duàn yuán tǐ xī yáng ","Tag":null,"Explanation":null,"English":null,"Sort":9,"Dynasty":"明"},{"Id":7072711,"Sentence":"我亦念亲者，因之泪沾裳。","Rank":0,"PoetryId":null,"Pinyin":"wǒ yì niàn qīn zhě ，yīn zhī lèi zhān cháng ","Tag":null,"Explanation":null,"English":null,"Sort":10,"Dynasty":"明"}]}