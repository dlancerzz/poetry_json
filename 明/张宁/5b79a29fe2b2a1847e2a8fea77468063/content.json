{"Id":649990,"Title":"陈世用给事母挽诗二十韵","Dynasty":"明","Author":"张宁","Context":"秦晋欢盟早，熊蛇吉梦全。最深姑舅爱，兼为族人怜。鸾凤威仪重，蘋蘩礼数专。清真生合浦，温瑩照蓝田。中馈烹调惯，通宵补缀便。曾陪伯鸾语，识得孟光贤。不愧关睢什，犹疑葛藟篇。文孙初及第，令子夙超迁。夜雨惊炊臼，悲风入断弦。可怜黄屋诰，不到白头年。医扁今为土，巫咸已上天。膏肓不可问，脩短竟难宣。迤逦瑶池燕，招摇玉洞仙。麻姑留宿驾，王母授真诠。恩念俱牢落，尘缘总弃捐。深情空戚戚，清泪转涓涓。薄奠馀三鼎，荣光贲九泉。已酬尊养愿，其奈别离牵。魂梦应何在，音容益黯然。云迷淮海月，霜冷越江烟。懿行新成传，贞铭已就镌。孤坟在何许，千里卜牛眠。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5b79a29fe2b2a1847e2a8fea77468063","Step":0,"Verses":[{"Id":6568224,"Sentence":"秦晋欢盟早，熊蛇吉梦全。","Rank":0,"PoetryId":null,"Pinyin":"qǐn jìn huān méng zǎo ，xióng shé jǐ mèng quán ","Tag":null,"Explanation":null,"English":null,"Sort":0,"Dynasty":"明"},{"Id":6568225,"Sentence":"最深姑舅爱，兼为族人怜。","Rank":0,"PoetryId":null,"Pinyin":"zuì shēn gū jìu ài ，jiān wéi zú rén lián ","Tag":null,"Explanation":null,"English":null,"Sort":1,"Dynasty":"明"},{"Id":6568226,"Sentence":"鸾凤威仪重，蘋蘩礼数专。","Rank":0,"PoetryId":null,"Pinyin":"luán fèng wēi yǐ chóng ，pǐn fán li shǔ zhuān ","Tag":null,"Explanation":null,"English":null,"Sort":2,"Dynasty":"明"},{"Id":6568227,"Sentence":"清真生合浦，温瑩照蓝田。","Rank":0,"PoetryId":null,"Pinyin":"qīng zhēn shēng gě pǔ ，wēn yīng zhào lán tián ","Tag":null,"Explanation":null,"English":null,"Sort":3,"Dynasty":"明"},{"Id":6568228,"Sentence":"中馈烹调惯，通宵补缀便。","Rank":0,"PoetryId":null,"Pinyin":"zhōng kuì pēng diào guàn ，tōng xiāo bǔ chuò biàn ","Tag":null,"Explanation":null,"English":null,"Sort":4,"Dynasty":"明"},{"Id":6568229,"Sentence":"曾陪伯鸾语，识得孟光贤。","Rank":0,"PoetryId":null,"Pinyin":"céng péi bǎi luán yǔ ，shǐ dé mèng guāng xián ","Tag":null,"Explanation":null,"English":null,"Sort":5,"Dynasty":"明"},{"Id":6568230,"Sentence":"不愧关睢什，犹疑葛藟篇。","Rank":0,"PoetryId":null,"Pinyin":"bú kuì guān suī shén ，yóu yǐ gé lěi piān ","Tag":null,"Explanation":null,"English":null,"Sort":6,"Dynasty":"明"},{"Id":6568231,"Sentence":"文孙初及第，令子夙超迁。","Rank":0,"PoetryId":null,"Pinyin":"wén sūn chū jǐ dì ，ling zi sù chāo qiān ","Tag":null,"Explanation":null,"English":null,"Sort":7,"Dynasty":"明"},{"Id":6568232,"Sentence":"夜雨惊炊臼，悲风入断弦。","Rank":0,"PoetryId":null,"Pinyin":"yè yǔ jīng chuī jìu ，bēi fēng rù duàn xián ","Tag":null,"Explanation":null,"English":null,"Sort":8,"Dynasty":"明"},{"Id":6568233,"Sentence":"可怜黄屋诰，不到白头年。","Rank":0,"PoetryId":null,"Pinyin":"kě lián huáng wū gào ，bú dào bái tóu nián ","Tag":null,"Explanation":null,"English":null,"Sort":9,"Dynasty":"明"},{"Id":6568234,"Sentence":"医扁今为土，巫咸已上天。","Rank":0,"PoetryId":null,"Pinyin":"yī biǎn jīn wéi tǔ ，wū xián yi shǎng tiān ","Tag":null,"Explanation":null,"English":null,"Sort":10,"Dynasty":"明"},{"Id":6568235,"Sentence":"膏肓不可问，脩短竟难宣。","Rank":0,"PoetryId":null,"Pinyin":"gāo huāng bú kě wèn ，xiāo duǎn jìng nán xuān ","Tag":null,"Explanation":null,"English":null,"Sort":11,"Dynasty":"明"},{"Id":6568236,"Sentence":"迤逦瑶池燕，招摇玉洞仙。","Rank":0,"PoetryId":null,"Pinyin":"yǐ li yáo chǐ yān ，qiáo yáo yù dòng xiān ","Tag":null,"Explanation":null,"English":null,"Sort":12,"Dynasty":"明"},{"Id":6568237,"Sentence":"麻姑留宿驾，王母授真诠。","Rank":0,"PoetryId":null,"Pinyin":"mā gū lǐu sù jià ，wáng mǔ shòu zhēn quán ","Tag":null,"Explanation":null,"English":null,"Sort":13,"Dynasty":"明"},{"Id":6568238,"Sentence":"恩念俱牢落，尘缘总弃捐。","Rank":0,"PoetryId":null,"Pinyin":"ēn niàn jū láo là ，chén yuán zǒng qì juān ","Tag":null,"Explanation":null,"English":null,"Sort":14,"Dynasty":"明"},{"Id":6568239,"Sentence":"深情空戚戚，清泪转涓涓。","Rank":0,"PoetryId":null,"Pinyin":"shēn qǐng kōng qī qī ，qīng lèi zhuǎi juān juān ","Tag":null,"Explanation":null,"English":null,"Sort":15,"Dynasty":"明"},{"Id":6568240,"Sentence":"薄奠馀三鼎，荣光贲九泉。","Rank":0,"PoetryId":null,"Pinyin":"báo diàn yú sān ding ，róng guāng bēn jiu quán ","Tag":null,"Explanation":null,"English":null,"Sort":16,"Dynasty":"明"},{"Id":6568241,"Sentence":"已酬尊养愿，其奈别离牵。","Rank":0,"PoetryId":null,"Pinyin":"yi chóu zūn yǎng yuàn ，jī nài bié lǐ qiān ","Tag":null,"Explanation":null,"English":null,"Sort":17,"Dynasty":"明"},{"Id":6568242,"Sentence":"魂梦应何在，音容益黯然。","Rank":0,"PoetryId":null,"Pinyin":"hún mèng yīng hé zài ，yīn róng yì àn rán ","Tag":null,"Explanation":null,"English":null,"Sort":18,"Dynasty":"明"},{"Id":6568243,"Sentence":"云迷淮海月，霜冷越江烟。","Rank":0,"PoetryId":null,"Pinyin":"yún mī huái hǎi yuè ，shuāng lěng yuè jiāng yān ","Tag":null,"Explanation":null,"English":null,"Sort":19,"Dynasty":"明"},{"Id":6568244,"Sentence":"懿行新成传，贞铭已就镌。","Rank":0,"PoetryId":null,"Pinyin":"yì háng xīn chéng chuán ，zhēn mǐng yi jìu juān ","Tag":null,"Explanation":null,"English":null,"Sort":20,"Dynasty":"明"},{"Id":6568245,"Sentence":"孤坟在何许，千里卜牛眠。","Rank":0,"PoetryId":null,"Pinyin":"gū fén zài hé hǔ ，qiān li 卜nǐu mián ","Tag":null,"Explanation":null,"English":null,"Sort":21,"Dynasty":"明"}]}