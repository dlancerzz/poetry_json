{"Id":650006,"Title":"休宁吴氏保训楼","Dynasty":"明","Author":"张宁","Context":"奕奕千金训，峨峨百尺楼。祖宗存世泽，嗣续赖贻谋。尊阁图书并，收藏拱璧侔。高登今有自，俯坠可无忧。不敢希天禄，还应过邺侯。是谁居末裔，为我踵前修。无恤心常切，玄成业未优。也须怀卜筑，岂独守箕裘。孔壁遗经在，韩文败箧留。一椽当重惜，只字莫轻投。覆载真成耻，尘埋亦自羞。好知垂后意，继述亘千秋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6b019bd5575f0969cdd98c57c1a139dd","Step":0,"Verses":[{"Id":6975620,"Sentence":"奕奕千金训，峨峨百尺楼。","Rank":0,"PoetryId":null,"Pinyin":"yì yì qiān jīn xùn ，é é bǎi chě lóu ","Tag":null,"Explanation":null,"English":null,"Sort":0,"Dynasty":"明"},{"Id":6975621,"Sentence":"祖宗存世泽，嗣续赖贻谋。","Rank":0,"PoetryId":null,"Pinyin":"zǔ zōng cún shì zé ，sì xù lài yǐ móu ","Tag":null,"Explanation":null,"English":null,"Sort":1,"Dynasty":"明"},{"Id":6975622,"Sentence":"尊阁图书并，收藏拱璧侔。","Rank":0,"PoetryId":null,"Pinyin":"zūn gé tú shū bīng ，shōu cáng gǒng bì móu ","Tag":null,"Explanation":null,"English":null,"Sort":2,"Dynasty":"明"},{"Id":6975623,"Sentence":"高登今有自，俯坠可无忧。","Rank":0,"PoetryId":null,"Pinyin":"gāo dēng jīn yǒu zì ，fǔ zhuì kě mó yōu ","Tag":null,"Explanation":null,"English":null,"Sort":3,"Dynasty":"明"},{"Id":6975624,"Sentence":"不敢希天禄，还应过邺侯。","Rank":0,"PoetryId":null,"Pinyin":"bú gǎn xī tiān lù ，hái yīng guō yè hóu ","Tag":null,"Explanation":null,"English":null,"Sort":4,"Dynasty":"明"},{"Id":6975625,"Sentence":"是谁居末裔，为我踵前修。","Rank":0,"PoetryId":null,"Pinyin":"shì shéi jū mò yì ，wéi wǒ zhǒng qián xīu ","Tag":null,"Explanation":null,"English":null,"Sort":5,"Dynasty":"明"},{"Id":6975626,"Sentence":"无恤心常切，玄成业未优。","Rank":0,"PoetryId":null,"Pinyin":"mó xù xīn cháng qiē ，xuán chéng yè wèi yōu ","Tag":null,"Explanation":null,"English":null,"Sort":6,"Dynasty":"明"},{"Id":6975627,"Sentence":"也须怀卜筑，岂独守箕裘。","Rank":0,"PoetryId":null,"Pinyin":"yě xū huái 卜zhú ，qi dú shǒu jī qǐu ","Tag":null,"Explanation":null,"English":null,"Sort":7,"Dynasty":"明"},{"Id":6975628,"Sentence":"孔壁遗经在，韩文败箧留。","Rank":0,"PoetryId":null,"Pinyin":"kǒng bì wèi jīng zài ，hán wén bài qiè lǐu ","Tag":null,"Explanation":null,"English":null,"Sort":8,"Dynasty":"明"},{"Id":6975629,"Sentence":"一椽当重惜，只字莫轻投。","Rank":0,"PoetryId":null,"Pinyin":"yī chuán dāng chóng xī ，zhī zì mò qīng tóu ","Tag":null,"Explanation":null,"English":null,"Sort":9,"Dynasty":"明"},{"Id":6975630,"Sentence":"覆载真成耻，尘埋亦自羞。","Rank":0,"PoetryId":null,"Pinyin":"fù zǎi zhēn chéng chi ，chén mái yì zì xīu ","Tag":null,"Explanation":null,"English":null,"Sort":10,"Dynasty":"明"},{"Id":6975631,"Sentence":"好知垂后意，继述亘千秋。","Rank":0,"PoetryId":null,"Pinyin":"hǎo zhī chuǐ hòu yì ，jì shù gèn qiān qīu ","Tag":null,"Explanation":null,"English":null,"Sort":11,"Dynasty":"明"}]}