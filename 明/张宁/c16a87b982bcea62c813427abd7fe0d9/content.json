{"Id":649754,"Title":"纪事","Dynasty":"明","Author":"张宁","Context":"成化壬辰秋七月，海涛腾风石塘决。桑田夜变陆成川，一望边沙烟火绝。青苗白屋随奔流，红颜皓首尸横丘。一身虽存六亲尽，至今乱骨无人收。己午年来岁云愈，乙未严寒冰雪冱。无端申酉魃为殃，两度风涛迅如许。河流作卤蝤蛑生，咸风著树枝条零。苗方秀实水将涸，丰稔不及荒年登。今年夏月久不雨，清昼耘苗夜车水。可怜枵腹不支劳，近海膏腴半枯死。虹蜺目断心焦劳，炎风吹云天宇高。谁知飓母肆狂虐，平地掇入钱塘潮。溪腾谷沸雨川迸，城坏堤摧风转盛。大家浥漏小家漂，不顾田畴顾身命。因思去岁初阳逢，雷轰电掣当严冬。如何六月忘溽暑，一雷不振翻为风。崇朝极夜力不息，潜启蓬窗看天色。东方欲白西未明，可是龙王听河伯。莫黑匪乌赤者孤，有子死父妻死夫。下车泣罪知何意，卿尹当思日月图。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c16a87b982bcea62c813427abd7fe0d9","Step":0,"Verses":[{"Id":6974351,"Sentence":"成化壬辰秋七月，海涛腾风石塘决。","Rank":0,"PoetryId":null,"Pinyin":"chéng huā rén chén qīu qī yuè ，hǎi tāo tēng fēng dàn táng jué ","Tag":null,"Explanation":null,"English":null,"Sort":0,"Dynasty":"明"},{"Id":6974352,"Sentence":"桑田夜变陆成川，一望边沙烟火绝。","Rank":0,"PoetryId":null,"Pinyin":"sāng tián yè biàn lìu chéng chuān ，yī wàng biān shā yān huǒ jué ","Tag":null,"Explanation":null,"English":null,"Sort":1,"Dynasty":"明"},{"Id":6974353,"Sentence":"青苗白屋随奔流，红颜皓首尸横丘。","Rank":0,"PoetryId":null,"Pinyin":"qīng miáo bái wū suǐ bēn lǐu ，gōng yán hào shǒu shī héng qīu ","Tag":null,"Explanation":null,"English":null,"Sort":2,"Dynasty":"明"},{"Id":6974354,"Sentence":"一身虽存六亲尽，至今乱骨无人收。","Rank":0,"PoetryId":null,"Pinyin":"yī shēn suī cún lìu qīn jin ，zhì jīn luàn gū mó rén shōu ","Tag":null,"Explanation":null,"English":null,"Sort":3,"Dynasty":"明"},{"Id":6974355,"Sentence":"己午年来岁云愈，乙未严寒冰雪冱。","Rank":0,"PoetryId":null,"Pinyin":"ji wǔ nián lái suì yún yù ，yi wèi yán hán bīng xuě hù ","Tag":null,"Explanation":null,"English":null,"Sort":4,"Dynasty":"明"},{"Id":6974356,"Sentence":"无端申酉魃为殃，两度风涛迅如许。","Rank":0,"PoetryId":null,"Pinyin":"mó duān shēn yǒu bá wéi yāng ，liǎng dù fēng tāo xùn rú hǔ ","Tag":null,"Explanation":null,"English":null,"Sort":5,"Dynasty":"明"},{"Id":6974357,"Sentence":"河流作卤蝤蛑生，咸风著树枝条零。","Rank":0,"PoetryId":null,"Pinyin":"hé lǐu zuō lǔ qǐu móu shēng ，xián fēng 著shù zhī tiáo lǐng ","Tag":null,"Explanation":null,"English":null,"Sort":6,"Dynasty":"明"},{"Id":6974358,"Sentence":"苗方秀实水将涸，丰稔不及荒年登。","Rank":0,"PoetryId":null,"Pinyin":"miáo fāng xìu shǐ shui jiāng hé ，fēng rěn bú jǐ huāng nián dēng ","Tag":null,"Explanation":null,"English":null,"Sort":7,"Dynasty":"明"},{"Id":6974359,"Sentence":"今年夏月久不雨，清昼耘苗夜车水。","Rank":0,"PoetryId":null,"Pinyin":"jīn nián xià yuè jiu bú yǔ ，qīng zhòu yún miáo yè chē shui ","Tag":null,"Explanation":null,"English":null,"Sort":8,"Dynasty":"明"},{"Id":6974360,"Sentence":"可怜枵腹不支劳，近海膏腴半枯死。","Rank":0,"PoetryId":null,"Pinyin":"kě lián xiāo fù bú zhī láo ，jìn hǎi gāo yú bàn kū si ","Tag":null,"Explanation":null,"English":null,"Sort":9,"Dynasty":"明"},{"Id":6974361,"Sentence":"虹蜺目断心焦劳，炎风吹云天宇高。","Rank":0,"PoetryId":null,"Pinyin":"hóng nǐ mù duàn xīn jiāo láo ，yán fēng chuī yún tiān yǔ gāo ","Tag":null,"Explanation":null,"English":null,"Sort":10,"Dynasty":"明"},{"Id":6974362,"Sentence":"谁知飓母肆狂虐，平地掇入钱塘潮。","Rank":0,"PoetryId":null,"Pinyin":"shéi zhī jù mǔ sì kuáng nvè ，pǐng 地duō rù qián táng cháo ","Tag":null,"Explanation":null,"English":null,"Sort":11,"Dynasty":"明"},{"Id":6974363,"Sentence":"溪腾谷沸雨川迸，城坏堤摧风转盛。","Rank":0,"PoetryId":null,"Pinyin":"xī tēng gǔ fèi yǔ chuān bèng ，chéng huài dī cuī fēng zhuǎi chéng ","Tag":null,"Explanation":null,"English":null,"Sort":12,"Dynasty":"明"},{"Id":6974364,"Sentence":"大家浥漏小家漂，不顾田畴顾身命。","Rank":0,"PoetryId":null,"Pinyin":"dà gū yà lòu xiǎo gū piāo ，bú gù tián chóu gù shēn mìng ","Tag":null,"Explanation":null,"English":null,"Sort":13,"Dynasty":"明"},{"Id":6974365,"Sentence":"因思去岁初阳逢，雷轰电掣当严冬。","Rank":0,"PoetryId":null,"Pinyin":"yīn sāi qù suì chū yáng féng ，léi hōng diàn chè dāng yán dōng ","Tag":null,"Explanation":null,"English":null,"Sort":14,"Dynasty":"明"},{"Id":6974366,"Sentence":"如何六月忘溽暑，一雷不振翻为风。","Rank":0,"PoetryId":null,"Pinyin":"rú hé lìu yuè wàng rù shǔ ，yī léi bú zhèn fān wéi fēng ","Tag":null,"Explanation":null,"English":null,"Sort":15,"Dynasty":"明"},{"Id":6974367,"Sentence":"崇朝极夜力不息，潜启蓬窗看天色。","Rank":0,"PoetryId":null,"Pinyin":"chóng cháo jǐ yè lì bú xī ，qián qi péng chuāng kān tiān sè ","Tag":null,"Explanation":null,"English":null,"Sort":16,"Dynasty":"明"},{"Id":6974368,"Sentence":"东方欲白西未明，可是龙王听河伯。","Rank":0,"PoetryId":null,"Pinyin":"dōng fāng yù bái xī wèi mǐng ，kě shì lóng wáng tīng hé bǎi ","Tag":null,"Explanation":null,"English":null,"Sort":17,"Dynasty":"明"},{"Id":6974369,"Sentence":"莫黑匪乌赤者孤，有子死父妻死夫。","Rank":0,"PoetryId":null,"Pinyin":"mò hēi fěi wū chì zhě gū ，yǒu zi si fǔ qī si fū ","Tag":null,"Explanation":null,"English":null,"Sort":18,"Dynasty":"明"},{"Id":6974370,"Sentence":"下车泣罪知何意，卿尹当思日月图。","Rank":0,"PoetryId":null,"Pinyin":"xià chē qì zuì zhī hé yì ，qīng yin dāng sāi rì yuè tú ","Tag":null,"Explanation":null,"English":null,"Sort":19,"Dynasty":"明"}]}