{"Id":650016,"Title":"刘廷信母遗德诗十六韵","Dynasty":"明","Author":"张宁","Context":"生传徽懿死传芳，一节端居四十霜。细读铭文知往事，漫凭哀些发潜光。柔嘉不愧千金子，窈窕真堪百两将。侍膳北堂尊俎具，采芳南涧藻蘋香。声和琴瑟辉联玉，梦协熊罴喜弄璋。自古物情妨两大，从来女事惜偏长。惊看明月台前镜，破作龙泉匣底钢。漏促鸡鸣连夜杼，灯移儿影上空床。到门惟有遗金妇，感旧时来乳哺娘。教养渐收贫古业，婚丧已尽嫁时装。居幽眇若微尘寄，值乱几如断梗亡。沟壑心期惭未了，铅华颊舌笑空狂。荆钗短发何年白，宿草孤坟卒岁黄。本为良人存世祀，不劳明府乞恩章。忧伤太早生多病，冻饿全经死亦常。千古东屏山下路，烟云星斗共苍茫。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3ef87355d6bfb04799c69849b92a86d5","Step":0,"Verses":[{"Id":6568288,"Sentence":"生传徽懿死传芳，一节端居四十霜。","Rank":0,"PoetryId":null,"Pinyin":"shēng chuán huī yì si chuán fāng ，yī jiē duān jū sì shǐ shuāng ","Tag":null,"Explanation":null,"English":null,"Sort":0,"Dynasty":"明"},{"Id":6568289,"Sentence":"细读铭文知往事，漫凭哀些发潜光。","Rank":0,"PoetryId":null,"Pinyin":"xì dòu mǐng wén zhī wǎng shì ，màn pǐng āi xiē fā qián guāng ","Tag":null,"Explanation":null,"English":null,"Sort":1,"Dynasty":"明"},{"Id":6568290,"Sentence":"柔嘉不愧千金子，窈窕真堪百两将。","Rank":0,"PoetryId":null,"Pinyin":"róu jiā bú kuì qiān jīn zi ，yǎo tiǎo zhēn kān bǎi liǎng jiāng ","Tag":null,"Explanation":null,"English":null,"Sort":2,"Dynasty":"明"},{"Id":6568291,"Sentence":"侍膳北堂尊俎具，采芳南涧藻蘋香。","Rank":0,"PoetryId":null,"Pinyin":"shì shàn běi táng zūn zǔ jù ，cǎi fāng nā jiàn zǎo pǐn xiāng ","Tag":null,"Explanation":null,"English":null,"Sort":3,"Dynasty":"明"},{"Id":6568292,"Sentence":"声和琴瑟辉联玉，梦协熊罴喜弄璋。","Rank":0,"PoetryId":null,"Pinyin":"shēng hé qǐn sè huī lián yù ，mèng xié xióng pǐ xi lòng zhāng ","Tag":null,"Explanation":null,"English":null,"Sort":4,"Dynasty":"明"},{"Id":6568293,"Sentence":"自古物情妨两大，从来女事惜偏长。","Rank":0,"PoetryId":null,"Pinyin":"zì gǔ wù qǐng fāng liǎng dà ，cóng lái nǚ shì xī piān cháng ","Tag":null,"Explanation":null,"English":null,"Sort":5,"Dynasty":"明"},{"Id":6568294,"Sentence":"惊看明月台前镜，破作龙泉匣底钢。","Rank":0,"PoetryId":null,"Pinyin":"jīng kān mǐng yuè tāi qián jìng ，pò zuō lóng quán xiá 底gāng ","Tag":null,"Explanation":null,"English":null,"Sort":6,"Dynasty":"明"},{"Id":6568295,"Sentence":"漏促鸡鸣连夜杼，灯移儿影上空床。","Rank":0,"PoetryId":null,"Pinyin":"lòu cù jī mǐng lián yè zhù ，dēng yǐ ér ying shǎng kōng chuáng ","Tag":null,"Explanation":null,"English":null,"Sort":7,"Dynasty":"明"},{"Id":6568296,"Sentence":"到门惟有遗金妇，感旧时来乳哺娘。","Rank":0,"PoetryId":null,"Pinyin":"dào mén wéi yǒu wèi jīn fù ，gǎn jìu shǐ lái rǔ bǔ niáng ","Tag":null,"Explanation":null,"English":null,"Sort":8,"Dynasty":"明"},{"Id":6568297,"Sentence":"教养渐收贫古业，婚丧已尽嫁时装。","Rank":0,"PoetryId":null,"Pinyin":"jiāo yǎng jiān shōu pǐn gǔ yè ，hūn sāng yi jin jià shǐ zhuāng ","Tag":null,"Explanation":null,"English":null,"Sort":9,"Dynasty":"明"},{"Id":6568298,"Sentence":"居幽眇若微尘寄，值乱几如断梗亡。","Rank":0,"PoetryId":null,"Pinyin":"jū yōu miǎo rě wēi chén jì ，zhǐ luàn jī rú duàn gěng wáng ","Tag":null,"Explanation":null,"English":null,"Sort":10,"Dynasty":"明"},{"Id":6568299,"Sentence":"沟壑心期惭未了，铅华颊舌笑空狂。","Rank":0,"PoetryId":null,"Pinyin":"gōu hè xīn jī cán wèi 了，qiān huā jiá shé xiào kōng kuáng ","Tag":null,"Explanation":null,"English":null,"Sort":11,"Dynasty":"明"},{"Id":6568300,"Sentence":"荆钗短发何年白，宿草孤坟卒岁黄。","Rank":0,"PoetryId":null,"Pinyin":"jīng chāi duǎn fā hé nián bái ，sù cǎo gū fén cù suì huáng ","Tag":null,"Explanation":null,"English":null,"Sort":12,"Dynasty":"明"},{"Id":6568301,"Sentence":"本为良人存世祀，不劳明府乞恩章。","Rank":0,"PoetryId":null,"Pinyin":"běn wéi liáng rén cún shì sì ，bú láo mǐng fǔ qi ēn zhāng ","Tag":null,"Explanation":null,"English":null,"Sort":13,"Dynasty":"明"},{"Id":6568302,"Sentence":"忧伤太早生多病，冻饿全经死亦常。","Rank":0,"PoetryId":null,"Pinyin":"yōu shāng tài zǎo shēng duō bìng ，dòng è quán jīng si yì cháng ","Tag":null,"Explanation":null,"English":null,"Sort":14,"Dynasty":"明"},{"Id":6568303,"Sentence":"千古东屏山下路，烟云星斗共苍茫。","Rank":0,"PoetryId":null,"Pinyin":"qiān gǔ dōng bīng shān xià lù ，yān yún xīng dǒu gōng cāng māng ","Tag":null,"Explanation":null,"English":null,"Sort":15,"Dynasty":"明"}]}