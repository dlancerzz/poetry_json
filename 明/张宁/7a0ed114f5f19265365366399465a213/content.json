{"Id":649763,"Title":"和丘伍二同年赓唱诗","Dynasty":"明","Author":"张宁","Context":"丘仲深，伍公矩，元是长安看花侣。三百人中十数人，当时知己聊如许。仲深南海旧文英，千仞冈头丹凤鸣。五经腹笥刘原父，三峡词源苏长卿。可与言人百无二，磨钝剸烦公矩事。清商却对痼聋弹，利器翻从顽石试。蹇予同醉杏园春，东抹西涂白发新。十年谏苑阳城晚，半载滁州永叔贫。国子先生六堂表，冠佩还家塞翁好。青史名悭素业孤，进退无凭独吾老。尺有所短寸有长，舍用未必精邪良。士无贤愚无所遇，荣枯得失当相忘。江东云，渭北树，仲深不来公矩去。西风晚急茂林空，望断斜阳旧游处。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7a0ed114f5f19265365366399465a213","Step":0,"Verses":[{"Id":6974509,"Sentence":"丘仲深，伍公矩，元是长安看花侣。","Rank":0,"PoetryId":null,"Pinyin":"qīu zhòng shēn ，wǔ gōng jǔ ，yuán shì cháng ān kān huā lǚ ","Tag":null,"Explanation":null,"English":null,"Sort":0,"Dynasty":"明"},{"Id":6974510,"Sentence":"三百人中十数人，当时知己聊如许。","Rank":0,"PoetryId":null,"Pinyin":"sān bǎi rén zhōng shǐ shǔ rén ，dāng shǐ zhī ji liáo rú hǔ ","Tag":null,"Explanation":null,"English":null,"Sort":1,"Dynasty":"明"},{"Id":6974511,"Sentence":"仲深南海旧文英，千仞冈头丹凤鸣。","Rank":0,"PoetryId":null,"Pinyin":"zhòng shēn nā hǎi jìu wén yīng ，qiān rèn gāng tóu dān fèng mǐng ","Tag":null,"Explanation":null,"English":null,"Sort":2,"Dynasty":"明"},{"Id":6974512,"Sentence":"五经腹笥刘原父，三峡词源苏长卿。","Rank":0,"PoetryId":null,"Pinyin":"wǔ jīng fù sì lǐu yuán fǔ ，sān xiá cǐ yuán sū cháng qīng ","Tag":null,"Explanation":null,"English":null,"Sort":3,"Dynasty":"明"},{"Id":6974513,"Sentence":"可与言人百无二，磨钝剸烦公矩事。","Rank":0,"PoetryId":null,"Pinyin":"kě yú yán rén bǎi mó èr ，mó dùn tuán fán gōng jǔ shì ","Tag":null,"Explanation":null,"English":null,"Sort":4,"Dynasty":"明"},{"Id":6974514,"Sentence":"清商却对痼聋弹，利器翻从顽石试。","Rank":0,"PoetryId":null,"Pinyin":"qīng shāng què duì gù lóng dàn ，lì qì fān cóng wán dàn shì ","Tag":null,"Explanation":null,"English":null,"Sort":5,"Dynasty":"明"},{"Id":6974515,"Sentence":"蹇予同醉杏园春，东抹西涂白发新。","Rank":0,"PoetryId":null,"Pinyin":"jiǎn yú tóng zuì xìng yuán chūn ，dōng mā xī tú bái fā xīn ","Tag":null,"Explanation":null,"English":null,"Sort":6,"Dynasty":"明"},{"Id":6974516,"Sentence":"十年谏苑阳城晚，半载滁州永叔贫。","Rank":0,"PoetryId":null,"Pinyin":"shǐ nián jiàn yuàn yáng chéng wǎn ，bàn zǎi chú zhōu yǒng shū pǐn ","Tag":null,"Explanation":null,"English":null,"Sort":7,"Dynasty":"明"},{"Id":6974517,"Sentence":"国子先生六堂表，冠佩还家塞翁好。","Rank":0,"PoetryId":null,"Pinyin":"guó zi xiān shēng lìu táng biǎo ，guān pèi hái gū sāi wēng hǎo ","Tag":null,"Explanation":null,"English":null,"Sort":8,"Dynasty":"明"},{"Id":6974518,"Sentence":"青史名悭素业孤，进退无凭独吾老。","Rank":0,"PoetryId":null,"Pinyin":"qīng shi mǐng qiān sù yè gū ，jìn tuì mó pǐng dú wú lǎo ","Tag":null,"Explanation":null,"English":null,"Sort":9,"Dynasty":"明"},{"Id":6974519,"Sentence":"尺有所短寸有长，舍用未必精邪良。","Rank":0,"PoetryId":null,"Pinyin":"chě yǒu suǒ duǎn cùn yǒu cháng ，shě yòng wèi bì jīng xié liáng ","Tag":null,"Explanation":null,"English":null,"Sort":10,"Dynasty":"明"},{"Id":6974520,"Sentence":"士无贤愚无所遇，荣枯得失当相忘。","Rank":0,"PoetryId":null,"Pinyin":"shì mó xián yú mó suǒ yù ，róng kū dé shī dāng xiāng wàng ","Tag":null,"Explanation":null,"English":null,"Sort":11,"Dynasty":"明"},{"Id":6974521,"Sentence":"江东云，渭北树，仲深不来公矩去。","Rank":0,"PoetryId":null,"Pinyin":"jiāng dōng yún ，wèi běi shù ，zhòng shēn bú lái gōng jǔ qù ","Tag":null,"Explanation":null,"English":null,"Sort":12,"Dynasty":"明"},{"Id":6974522,"Sentence":"西风晚急茂林空，望断斜阳旧游处。","Rank":0,"PoetryId":null,"Pinyin":"xī fēng wǎn jǐ mào lǐn kōng ，wàng duàn xié yáng jìu yóu chǔ ","Tag":null,"Explanation":null,"English":null,"Sort":13,"Dynasty":"明"}]}