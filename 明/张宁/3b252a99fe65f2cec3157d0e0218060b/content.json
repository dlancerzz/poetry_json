{"Id":649818,"Title":"题山水画","Dynasty":"明","Author":"张宁","Context":"东风雨足春芳早，天鸡一声春已晓。阳乌飞立扶桑颠，紫气虹光绕云表。南山焕耸青巑岏，北山突兀苍龙盘。飞泉出峡山欲动，眼前似觉天河翻。松山桧柏连崖嶂，楼阁亭台迷远望。行居坐作总优閒，断隔红尘几千丈。松飘晴雪落鸥沙，想像吴兴学士家。墨妙亭中调舞鹤，碧澜堂外泊浮槎。抱琴有客穿花坞，吠犬鸣鸡日将午。主人闻客未褰裳，童子迎宾倏开户。白雪阳春曲暂停，好乘清兴共高登。蓬莱方丈知何处，羡门安期焉可凭。江山风月应长在，山下游人岁更改。已见朱颜换白头，未会桑田变沧海。古往今来事共然，荣枯开落事相缘。不如遍历佳山水，日日相携上酒船。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3b252a99fe65f2cec3157d0e0218060b","Step":0,"Verses":[{"Id":6974849,"Sentence":"东风雨足春芳早，天鸡一声春已晓。","Rank":0,"PoetryId":null,"Pinyin":"dōng fēng yǔ zú chūn fāng zǎo ，tiān jī yī shēng chūn yi xiǎo ","Tag":null,"Explanation":null,"English":null,"Sort":0,"Dynasty":"明"},{"Id":6974850,"Sentence":"阳乌飞立扶桑颠，紫气虹光绕云表。","Rank":0,"PoetryId":null,"Pinyin":"yáng wū fēi lì fú sāng diān ，zi qì hóng guāng rào yún biǎo ","Tag":null,"Explanation":null,"English":null,"Sort":1,"Dynasty":"明"},{"Id":6974851,"Sentence":"南山焕耸青巑岏，北山突兀苍龙盘。","Rank":0,"PoetryId":null,"Pinyin":"nā shān huàn sǒng qīng cuán wán ，běi shān tū wū cāng lóng pán ","Tag":null,"Explanation":null,"English":null,"Sort":2,"Dynasty":"明"},{"Id":6974852,"Sentence":"飞泉出峡山欲动，眼前似觉天河翻。","Rank":0,"PoetryId":null,"Pinyin":"fēi quán chū xiá shān yù dòng ，yǎn qián shì jiào tiān hé fān ","Tag":null,"Explanation":null,"English":null,"Sort":3,"Dynasty":"明"},{"Id":6974853,"Sentence":"松山桧柏连崖嶂，楼阁亭台迷远望。","Rank":0,"PoetryId":null,"Pinyin":"sōng shān guì bǎi lián yá zhàng ，lóu gé tǐng tāi mī yuǎn wàng ","Tag":null,"Explanation":null,"English":null,"Sort":4,"Dynasty":"明"},{"Id":6974854,"Sentence":"行居坐作总优閒，断隔红尘几千丈。","Rank":0,"PoetryId":null,"Pinyin":"háng jū zuò zuō zǒng yōu jiān ，duàn gé gōng chén jī qiān zhàng ","Tag":null,"Explanation":null,"English":null,"Sort":5,"Dynasty":"明"},{"Id":6974855,"Sentence":"松飘晴雪落鸥沙，想像吴兴学士家。","Rank":0,"PoetryId":null,"Pinyin":"sōng piāo qǐng xuě là ōu shā ，xiǎng xiàng wú xīng xué shì gū ","Tag":null,"Explanation":null,"English":null,"Sort":6,"Dynasty":"明"},{"Id":6974856,"Sentence":"墨妙亭中调舞鹤，碧澜堂外泊浮槎。","Rank":0,"PoetryId":null,"Pinyin":"mò miào tǐng zhōng diào wǔ hè ，bì lán táng wài bó fú chá ","Tag":null,"Explanation":null,"English":null,"Sort":7,"Dynasty":"明"},{"Id":6974857,"Sentence":"抱琴有客穿花坞，吠犬鸣鸡日将午。","Rank":0,"PoetryId":null,"Pinyin":"bào qǐn yǒu kè chuān huā wù ，fèi quǎn mǐng jī rì jiāng wǔ ","Tag":null,"Explanation":null,"English":null,"Sort":8,"Dynasty":"明"},{"Id":6974858,"Sentence":"主人闻客未褰裳，童子迎宾倏开户。","Rank":0,"PoetryId":null,"Pinyin":"zhǔ rén wén kè wèi qiān cháng ，tóng zi yǐng bīn shū kāi hù ","Tag":null,"Explanation":null,"English":null,"Sort":9,"Dynasty":"明"},{"Id":6974859,"Sentence":"白雪阳春曲暂停，好乘清兴共高登。","Rank":0,"PoetryId":null,"Pinyin":"bái xuě yáng chūn qū zàn tǐng ，hǎo chéng qīng xīng gōng gāo dēng ","Tag":null,"Explanation":null,"English":null,"Sort":10,"Dynasty":"明"},{"Id":6974860,"Sentence":"蓬莱方丈知何处，羡门安期焉可凭。","Rank":0,"PoetryId":null,"Pinyin":"péng lái fāng zhàng zhī hé chǔ ，xiàn mén ān jī yān kě pǐng ","Tag":null,"Explanation":null,"English":null,"Sort":11,"Dynasty":"明"},{"Id":6974861,"Sentence":"江山风月应长在，山下游人岁更改。","Rank":0,"PoetryId":null,"Pinyin":"jiāng shān fēng yuè yīng cháng zài ，shān xià yóu rén suì gēng gǎi ","Tag":null,"Explanation":null,"English":null,"Sort":12,"Dynasty":"明"},{"Id":6974862,"Sentence":"已见朱颜换白头，未会桑田变沧海。","Rank":0,"PoetryId":null,"Pinyin":"yi jiàn zhū yán huàn bái tóu ，wèi huì sāng tián biàn cāng hǎi ","Tag":null,"Explanation":null,"English":null,"Sort":13,"Dynasty":"明"},{"Id":6974863,"Sentence":"古往今来事共然，荣枯开落事相缘。","Rank":0,"PoetryId":null,"Pinyin":"gǔ wǎng jīn lái shì gōng rán ，róng kū kāi là shì xiāng yuán ","Tag":null,"Explanation":null,"English":null,"Sort":14,"Dynasty":"明"},{"Id":6974864,"Sentence":"不如遍历佳山水，日日相携上酒船。","Rank":0,"PoetryId":null,"Pinyin":"bú rú biàn lì jiā shān shui ，rì rì xiāng xié shǎng jiu chuán ","Tag":null,"Explanation":null,"English":null,"Sort":15,"Dynasty":"明"}]}