{"Id":644026,"Title":"歌风台送刘克让先生之沛县邑庠","Dynasty":"明","Author":"王汝玉","Context":"高台峥嵘凌空开，下瞰丰沛何雄哉。群山蜿蜒起东北，猛势飞度青徐来。芒砀前临如却据，行人犹指龙潜处。只今龙去三千霜，汉家事业烟苍苍。山东日落海天阔，大风自起云飞扬。沛中故迹今如此，惟有高台未倾圮。送君去兮空浩歌，江南三月春色过。姑苏台前一杯酒，落花漫漫芳草多。渡江水远山嵯峨，它时相思情奈何。情奈何，将焉歇，君当忆我姑苏之夕阳，我当望君歌风之明月。缄书共达长淮流，两地因之慰离别。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a7ac0e51cb381ffc58f0b94900f78525","Step":0,"Verses":[{"Id":7311344,"Sentence":"高台峥嵘凌空开，下瞰丰沛何雄哉。","Rank":0,"PoetryId":null,"Pinyin":"gāo tāi zhēng róng līng kōng kāi ，xià kàn fēng pèi hé xióng zāi ","Tag":null,"Explanation":null,"English":null,"Sort":0,"Dynasty":"明"},{"Id":7311345,"Sentence":"群山蜿蜒起东北，猛势飞度青徐来。","Rank":0,"PoetryId":null,"Pinyin":"qún shān wān yán qi dōng běi ，měng shì fēi dù qīng xú lái ","Tag":null,"Explanation":null,"English":null,"Sort":1,"Dynasty":"明"},{"Id":7311346,"Sentence":"芒砀前临如却据，行人犹指龙潜处。","Rank":0,"PoetryId":null,"Pinyin":"máng dàng qián lǐn rú què jū ，háng rén yóu zhi lóng qián chǔ ","Tag":null,"Explanation":null,"English":null,"Sort":2,"Dynasty":"明"},{"Id":7311347,"Sentence":"只今龙去三千霜，汉家事业烟苍苍。","Rank":0,"PoetryId":null,"Pinyin":"zhī jīn lóng qù sān qiān shuāng ，hàn gū shì yè yān cāng cāng ","Tag":null,"Explanation":null,"English":null,"Sort":3,"Dynasty":"明"},{"Id":7311348,"Sentence":"山东日落海天阔，大风自起云飞扬。","Rank":0,"PoetryId":null,"Pinyin":"shān dōng rì là hǎi tiān kuò ，dà fēng zì qi yún fēi yáng ","Tag":null,"Explanation":null,"English":null,"Sort":4,"Dynasty":"明"},{"Id":7311349,"Sentence":"沛中故迹今如此，惟有高台未倾圮。","Rank":0,"PoetryId":null,"Pinyin":"pèi zhōng gù jì jīn rú ci ，wéi yǒu gāo tāi wèi qīng pi ","Tag":null,"Explanation":null,"English":null,"Sort":5,"Dynasty":"明"},{"Id":7311350,"Sentence":"送君去兮空浩歌，江南三月春色过。","Rank":0,"PoetryId":null,"Pinyin":"sòng jūn qù xī kōng hào gē ，jiāng nā sān yuè chūn sè guō ","Tag":null,"Explanation":null,"English":null,"Sort":6,"Dynasty":"明"},{"Id":7311351,"Sentence":"姑苏台前一杯酒，落花漫漫芳草多。","Rank":0,"PoetryId":null,"Pinyin":"gū sū tāi qián yī bēi jiu ，là huā màn màn fāng cǎo duō ","Tag":null,"Explanation":null,"English":null,"Sort":7,"Dynasty":"明"},{"Id":7311352,"Sentence":"渡江水远山嵯峨，它时相思情奈何。","Rank":0,"PoetryId":null,"Pinyin":"dù jiāng shui yuǎn shān cuó é ，tā shǐ xiāng sāi qǐng nài hé ","Tag":null,"Explanation":null,"English":null,"Sort":8,"Dynasty":"明"},{"Id":7311353,"Sentence":"情奈何，将焉歇，君当忆我姑苏之夕阳，我当望君歌风之明月。","Rank":0,"PoetryId":null,"Pinyin":"qǐng nài hé ，jiāng yān xiē ，jūn dāng yì wǒ gū sū zhī xī yáng ，wǒ dāng wàng jūn gē fēng zhī mǐng yuè ","Tag":null,"Explanation":null,"English":null,"Sort":9,"Dynasty":"明"},{"Id":7311354,"Sentence":"缄书共达长淮流，两地因之慰离别。","Rank":0,"PoetryId":null,"Pinyin":"jiān shū gōng dá cháng huái lǐu ，liǎng 地yīn zhī wèi lǐ bié ","Tag":null,"Explanation":null,"English":null,"Sort":10,"Dynasty":"明"}]}