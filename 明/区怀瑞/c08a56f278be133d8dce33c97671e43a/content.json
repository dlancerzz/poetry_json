{"Id":617207,"Title":"走笔云杜乞王幼度刺史磬口蜡梅","Dynasty":"明","Author":"区怀瑞","Context":"仙人作令梅花村，雪香日日披泉源。烟霞十载卧云杜，千株万株写梅园。我来奔车汉水曲，却笑灌园机不足。玉丛冰窖漫经过，恰值松房春酒熟。恍惚已是姑射居，飞云顶上觅精庐。踏溪弄影皆千叶，宝光五色层相于。此际春镫且莫然，此时璧月照初筵。啁嘈翠羽作良夜，醉乡蝶梦徒翩翩。楚越之吟无不可，欲护洛幡迷处所。嚣埃判隔巳经年，惟有城头候烽火。襭黄缀枝繁更新，乞我远寄山中人。丹砂云母真无赖，蜡遍空山一夜春。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c08a56f278be133d8dce33c97671e43a","Step":0,"Verses":[{"Id":6986564,"Sentence":"仙人作令梅花村，雪香日日披泉源。","Rank":0,"PoetryId":null,"Pinyin":"xiān rén zuō ling méi huā cūn ，xuě xiāng rì rì pī quán yuán ","Tag":null,"Explanation":null,"English":null,"Sort":0,"Dynasty":"明"},{"Id":6986565,"Sentence":"烟霞十载卧云杜，千株万株写梅园。","Rank":0,"PoetryId":null,"Pinyin":"yān xiá shǐ zǎi wò yún dù ，qiān zhū mò zhū xiě méi yuán ","Tag":null,"Explanation":null,"English":null,"Sort":1,"Dynasty":"明"},{"Id":6986566,"Sentence":"我来奔车汉水曲，却笑灌园机不足。","Rank":0,"PoetryId":null,"Pinyin":"wǒ lái bēn chē hàn shui qū ，què xiào guàn yuán jī bú zú ","Tag":null,"Explanation":null,"English":null,"Sort":2,"Dynasty":"明"},{"Id":6986567,"Sentence":"玉丛冰窖漫经过，恰值松房春酒熟。","Rank":0,"PoetryId":null,"Pinyin":"yù cóng bīng jiào màn jīng guō ，qià zhǐ sōng fáng chūn jiu shóu ","Tag":null,"Explanation":null,"English":null,"Sort":3,"Dynasty":"明"},{"Id":6986568,"Sentence":"恍惚已是姑射居，飞云顶上觅精庐。","Rank":0,"PoetryId":null,"Pinyin":"huǎng hū yi shì gū shè jū ，fēi yún ding shǎng mì jīng lú ","Tag":null,"Explanation":null,"English":null,"Sort":4,"Dynasty":"明"},{"Id":6986569,"Sentence":"踏溪弄影皆千叶，宝光五色层相于。","Rank":0,"PoetryId":null,"Pinyin":"tā xī lòng ying jiē qiān xié ，bǎo guāng wǔ sè céng xiāng yú ","Tag":null,"Explanation":null,"English":null,"Sort":5,"Dynasty":"明"},{"Id":6986570,"Sentence":"此际春镫且莫然，此时璧月照初筵。","Rank":0,"PoetryId":null,"Pinyin":"ci jì chūn dèng jū mò rán ，ci shǐ bì yuè zhào chū yán ","Tag":null,"Explanation":null,"English":null,"Sort":6,"Dynasty":"明"},{"Id":6986571,"Sentence":"啁嘈翠羽作良夜，醉乡蝶梦徒翩翩。","Rank":0,"PoetryId":null,"Pinyin":"zhāo cáo cuì yǔ zuō liáng yè ，zuì xiāng dié mèng tú piān piān ","Tag":null,"Explanation":null,"English":null,"Sort":7,"Dynasty":"明"},{"Id":6986572,"Sentence":"楚越之吟无不可，欲护洛幡迷处所。","Rank":0,"PoetryId":null,"Pinyin":"chǔ yuè zhī yǐn mó bú kě ，yù hù luò fān mī chǔ suǒ ","Tag":null,"Explanation":null,"English":null,"Sort":8,"Dynasty":"明"},{"Id":6986573,"Sentence":"嚣埃判隔巳经年，惟有城头候烽火。","Rank":0,"PoetryId":null,"Pinyin":"áo āi pàn gé sì jīng nián ，wéi yǒu chéng tóu hòu fēng huǒ ","Tag":null,"Explanation":null,"English":null,"Sort":9,"Dynasty":"明"},{"Id":6986574,"Sentence":"襭黄缀枝繁更新，乞我远寄山中人。","Rank":0,"PoetryId":null,"Pinyin":"xié huáng chuò zhī fán gēng xīn ，qi wǒ yuǎn jì shān zhōng rén ","Tag":null,"Explanation":null,"English":null,"Sort":10,"Dynasty":"明"},{"Id":6986575,"Sentence":"丹砂云母真无赖，蜡遍空山一夜春。","Rank":0,"PoetryId":null,"Pinyin":"dān shā yún mǔ zhēn mó lài ，là biàn kōng shān yī yè chūn ","Tag":null,"Explanation":null,"English":null,"Sort":11,"Dynasty":"明"}]}