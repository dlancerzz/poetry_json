{"Id":611760,"Title":"送刘觐国少参之任武昌","Dynasty":"明","Author":"李孙宸","Context":"十载同怀子，行役各徬徨。风萍飘复合，眷言聚故乡。故乡虽云乐，欢会那能常。炎地寒威少，十月未零霜。仆夫戒斗酒，送子上河梁。轸发粤王城，目望荆楚疆。明时重屏翰，所怀在召棠。致身事圣主，遭世幸虞唐。愿言崇令德，懋绩纪旂常。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d10f683bc3fa38772a79863b327271da","Step":0,"Verses":[{"Id":6830919,"Sentence":"十载同怀子，行役各徬徨。","Rank":0,"PoetryId":null,"Pinyin":"shǐ zǎi tóng huái zi ，háng yì gě bàng huáng ","Tag":null,"Explanation":null,"English":null,"Sort":0,"Dynasty":"明"},{"Id":6830920,"Sentence":"风萍飘复合，眷言聚故乡。","Rank":0,"PoetryId":null,"Pinyin":"fēng pǐng piāo fù gě ，juàn yán jù gù xiāng ","Tag":null,"Explanation":null,"English":null,"Sort":1,"Dynasty":"明"},{"Id":6830921,"Sentence":"故乡虽云乐，欢会那能常。","Rank":0,"PoetryId":null,"Pinyin":"gù xiāng suī yún lè ，huān huì nā néng cháng ","Tag":null,"Explanation":null,"English":null,"Sort":2,"Dynasty":"明"},{"Id":6830922,"Sentence":"炎地寒威少，十月未零霜。","Rank":0,"PoetryId":null,"Pinyin":"yán 地hán wēi shǎo ，shǐ yuè wèi lǐng shuāng ","Tag":null,"Explanation":null,"English":null,"Sort":3,"Dynasty":"明"},{"Id":6830923,"Sentence":"仆夫戒斗酒，送子上河梁。","Rank":0,"PoetryId":null,"Pinyin":"pū fū jiè dǒu jiu ，sòng zi shǎng hé liáng ","Tag":null,"Explanation":null,"English":null,"Sort":4,"Dynasty":"明"},{"Id":6830924,"Sentence":"轸发粤王城，目望荆楚疆。","Rank":0,"PoetryId":null,"Pinyin":"zhěn fā yuè wáng chéng ，mù wàng jīng chǔ jiāng ","Tag":null,"Explanation":null,"English":null,"Sort":5,"Dynasty":"明"},{"Id":6830925,"Sentence":"明时重屏翰，所怀在召棠。","Rank":0,"PoetryId":null,"Pinyin":"mǐng shǐ chóng bīng hàn ，suǒ huái zài shào táng ","Tag":null,"Explanation":null,"English":null,"Sort":6,"Dynasty":"明"},{"Id":6830926,"Sentence":"致身事圣主，遭世幸虞唐。","Rank":0,"PoetryId":null,"Pinyin":"zhì shēn shì shèng zhǔ ，zāo shì xìng yú táng ","Tag":null,"Explanation":null,"English":null,"Sort":7,"Dynasty":"明"},{"Id":6830927,"Sentence":"愿言崇令德，懋绩纪旂常。","Rank":0,"PoetryId":null,"Pinyin":"yuàn yán chóng ling dé ，mào jì ji qǐ cháng ","Tag":null,"Explanation":null,"English":null,"Sort":8,"Dynasty":"明"}]}