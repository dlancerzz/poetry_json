{"Id":687607,"Title":"卢原甫与陈孺登过集","Dynasty":"明","Author":"李孙宸","Context":"客怀长落落，经月罢登台。忽有高人至，柴荆雨亦开。青馀霜后竹，春在水边梅。鹦鹉论词赋，应知属楚才。经旬不见月，乍喜吐如钩。不尽酬幽思，因之更上楼。懒云当槛住，小雨剧谈收。随意恣欢赏，过从亦胜游。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9a71aa491c87aba8e8c6e44e38bfe785","Step":0,"Verses":[{"Id":6169122,"Sentence":"客怀长落落，经月罢登台。","Rank":0,"PoetryId":null,"Pinyin":"kè huái cháng là là ，jīng yuè bā dēng tāi ","Tag":null,"Explanation":null,"English":null,"Sort":0,"Dynasty":"明"},{"Id":6169123,"Sentence":"忽有高人至，柴荆雨亦开。","Rank":0,"PoetryId":null,"Pinyin":"hū yǒu gāo rén zhì ，chái jīng yǔ yì kāi ","Tag":null,"Explanation":null,"English":null,"Sort":1,"Dynasty":"明"},{"Id":6169124,"Sentence":"青馀霜后竹，春在水边梅。","Rank":0,"PoetryId":null,"Pinyin":"qīng yú shuāng hòu zhú ，chūn zài shui biān méi ","Tag":null,"Explanation":null,"English":null,"Sort":2,"Dynasty":"明"},{"Id":6169125,"Sentence":"鹦鹉论词赋，应知属楚才。","Rank":0,"PoetryId":null,"Pinyin":"yīng wǔ lún cǐ fù ，yīng zhī shǔ chǔ cái ","Tag":null,"Explanation":null,"English":null,"Sort":3,"Dynasty":"明"},{"Id":6169126,"Sentence":"经旬不见月，乍喜吐如钩。","Rank":0,"PoetryId":null,"Pinyin":"jīng xún bú jiàn yuè ，zhà xi tǔ rú gōu ","Tag":null,"Explanation":null,"English":null,"Sort":4,"Dynasty":"明"},{"Id":6169127,"Sentence":"不尽酬幽思，因之更上楼。","Rank":0,"PoetryId":null,"Pinyin":"bú jin chóu yōu sāi ，yīn zhī gēng shǎng lóu ","Tag":null,"Explanation":null,"English":null,"Sort":5,"Dynasty":"明"},{"Id":6169128,"Sentence":"懒云当槛住，小雨剧谈收。","Rank":0,"PoetryId":null,"Pinyin":"lǎn yún dāng jiàn zhù ，xiǎo yǔ jù tán shōu ","Tag":null,"Explanation":null,"English":null,"Sort":6,"Dynasty":"明"},{"Id":6169129,"Sentence":"随意恣欢赏，过从亦胜游。","Rank":0,"PoetryId":null,"Pinyin":"suǐ yì zì huān shǎng ，guō cóng yì shēng yóu ","Tag":null,"Explanation":null,"English":null,"Sort":7,"Dynasty":"明"}]}