{"Id":674376,"Title":"九日偕杨大使张河泊李通判党县尹诸公宴饮漫述短篇","Dynasty":"明","Author":"李胜原","Context":"谁家老圃饶秋色，青蕊重阳不堪摘。渊明何不早辞归，把酒花前还约客。菊花菊花须早开，客来且与相徘徊。风枝露蕊各生态，不妨日日供樽罍。诸君意气自豪放，一咏一觞足吟赏。挥毫肯让谪仙才，举杯不尽刘伶量。君不见牛山之泣情何伤，龙山帽落兴何狂。台前戏马亦豪杰，登高囊佩茱萸香。嗟我年年长在客，淮水淮山浮梗迹。故园三径已荒凉，如此良辰莫虚掷。","PoertyType":null,"Cipai":"九日","Status":1,"Rank":0,"Tag":null,"Explanation":null,"First":null,"Guid":"fcf7945734abddea99f55a1fc1d1de30","Step":0,"Verses":[{"Id":6572985,"Sentence":"谁家老圃饶秋色，青蕊重阳不堪摘。","Rank":0,"PoetryId":null,"Pinyin":"shéi gū lǎo pǔ ráo qīu sè ，qīng rui chóng yáng bú kān zhāi ","Tag":null,"Explanation":null,"English":null,"Sort":0,"Dynasty":"明"},{"Id":6572986,"Sentence":"渊明何不早辞归，把酒花前还约客。","Rank":0,"PoetryId":null,"Pinyin":"yuān mǐng hé bú zǎo cǐ guī ，bǎ jiu huā qián hái yāo kè ","Tag":null,"Explanation":null,"English":null,"Sort":1,"Dynasty":"明"},{"Id":6572987,"Sentence":"菊花菊花须早开，客来且与相徘徊。","Rank":0,"PoetryId":null,"Pinyin":"jú huā jú huā xū zǎo kāi ，kè lái jū yú xiāng pái huái ","Tag":null,"Explanation":null,"English":null,"Sort":2,"Dynasty":"明"},{"Id":6572988,"Sentence":"风枝露蕊各生态，不妨日日供樽罍。","Rank":0,"PoetryId":null,"Pinyin":"fēng zhī lòu rui gě shēng tài ，bú fāng rì rì gōng zūn léi ","Tag":null,"Explanation":null,"English":null,"Sort":3,"Dynasty":"明"},{"Id":6572989,"Sentence":"诸君意气自豪放，一咏一觞足吟赏。","Rank":0,"PoetryId":null,"Pinyin":"zhū jūn yì qì zì háo fàng ，yī yǒng yī shāng zú yǐn shǎng ","Tag":null,"Explanation":null,"English":null,"Sort":4,"Dynasty":"明"},{"Id":6572990,"Sentence":"挥毫肯让谪仙才，举杯不尽刘伶量。","Rank":0,"PoetryId":null,"Pinyin":"huī háo kěn ràng zhé xiān cái ，jǔ bēi bú jin lǐu lǐng liáng ","Tag":null,"Explanation":null,"English":null,"Sort":5,"Dynasty":"明"},{"Id":6572991,"Sentence":"君不见牛山之泣情何伤，龙山帽落兴何狂。","Rank":0,"PoetryId":null,"Pinyin":"jūn bú jiàn nǐu shān zhī qì qǐng hé shāng ，lóng shān mào là xīng hé kuáng ","Tag":null,"Explanation":null,"English":null,"Sort":6,"Dynasty":"明"},{"Id":6572992,"Sentence":"台前戏马亦豪杰，登高囊佩茱萸香。","Rank":0,"PoetryId":null,"Pinyin":"tāi qián hū mǎ yì háo jié ，dēng gāo nāng pèi zhū yú xiāng ","Tag":null,"Explanation":null,"English":null,"Sort":7,"Dynasty":"明"},{"Id":6572993,"Sentence":"嗟我年年长在客，淮水淮山浮梗迹。","Rank":0,"PoetryId":null,"Pinyin":"jiē wǒ nián nián cháng zài kè ，huái shui huái shān fú gěng jì ","Tag":null,"Explanation":null,"English":null,"Sort":8,"Dynasty":"明"},{"Id":6572994,"Sentence":"故园三径已荒凉，如此良辰莫虚掷。","Rank":0,"PoetryId":null,"Pinyin":"gù yuán sān jìng yi huāng liáng ，rú ci liáng chén mò xū zhì ","Tag":null,"Explanation":null,"English":null,"Sort":9,"Dynasty":"明"}]}