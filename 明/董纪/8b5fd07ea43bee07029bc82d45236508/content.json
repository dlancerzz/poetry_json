{"Id":638051,"Title":"葵轩为平恩尹苏德辅","Dynasty":"明","Author":"董纪","Context":"菊遇陶靖节，莲遇舂陵翁。菊取隐逸意，莲有君子风。嘉话至今传，所遇非虚蒙。卓哉苏平恩，襟期古人同。植葵用名轩，勉兹培养功。眷焉举可则，树德匡厥躬。进此正色黄，远彼乱朱红。夕萼知向西，朝葩还附东。卫足喻吾智，倾心喻吾忠。拳拳爱君念，对之弥敬恭。牛腰富品题，千里走诗筒。葵遇视菊莲，未必惭二公。花若敷而荣，轩若增而崇。勉旃名轩义，有初期有终。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8b5fd07ea43bee07029bc82d45236508","Step":0,"Verses":[{"Id":7293356,"Sentence":"菊遇陶靖节，莲遇舂陵翁。","Rank":0,"PoetryId":null,"Pinyin":"jú yù táo jìng jiē ，lián yù chōng lǐng wēng ","Tag":null,"Explanation":null,"English":null,"Sort":0,"Dynasty":"明"},{"Id":7293357,"Sentence":"菊取隐逸意，莲有君子风。","Rank":0,"PoetryId":null,"Pinyin":"jú qǔ yin yì yì ，lián yǒu jūn zi fēng ","Tag":null,"Explanation":null,"English":null,"Sort":1,"Dynasty":"明"},{"Id":7293358,"Sentence":"嘉话至今传，所遇非虚蒙。","Rank":0,"PoetryId":null,"Pinyin":"jiā huà zhì jīn chuán ，suǒ yù fēi xū mēng ","Tag":null,"Explanation":null,"English":null,"Sort":2,"Dynasty":"明"},{"Id":7293359,"Sentence":"卓哉苏平恩，襟期古人同。","Rank":0,"PoetryId":null,"Pinyin":"zhuó zāi sū pǐng ēn ，jīn jī gǔ rén tóng ","Tag":null,"Explanation":null,"English":null,"Sort":3,"Dynasty":"明"},{"Id":7293360,"Sentence":"植葵用名轩，勉兹培养功。","Rank":0,"PoetryId":null,"Pinyin":"zhǐ kuǐ yòng mǐng xuān ，miǎn cǐ péi yǎng gōng ","Tag":null,"Explanation":null,"English":null,"Sort":4,"Dynasty":"明"},{"Id":7293361,"Sentence":"眷焉举可则，树德匡厥躬。","Rank":0,"PoetryId":null,"Pinyin":"juàn yān jǔ kě zé ，shù dé kuāng jué gōng ","Tag":null,"Explanation":null,"English":null,"Sort":5,"Dynasty":"明"},{"Id":7293362,"Sentence":"进此正色黄，远彼乱朱红。","Rank":0,"PoetryId":null,"Pinyin":"jìn ci zhēng sè huáng ，yuǎn bi luàn zhū gōng ","Tag":null,"Explanation":null,"English":null,"Sort":6,"Dynasty":"明"},{"Id":7293363,"Sentence":"夕萼知向西，朝葩还附东。","Rank":0,"PoetryId":null,"Pinyin":"xī è zhī xiàng xī ，cháo pā hái fù dōng ","Tag":null,"Explanation":null,"English":null,"Sort":7,"Dynasty":"明"},{"Id":7293364,"Sentence":"卫足喻吾智，倾心喻吾忠。","Rank":0,"PoetryId":null,"Pinyin":"wèi zú yù wú zhì ，qīng xīn yù wú zhōng ","Tag":null,"Explanation":null,"English":null,"Sort":8,"Dynasty":"明"},{"Id":7293365,"Sentence":"拳拳爱君念，对之弥敬恭。","Rank":0,"PoetryId":null,"Pinyin":"quán quán ài jūn niàn ，duì zhī mǐ jìng gōng ","Tag":null,"Explanation":null,"English":null,"Sort":9,"Dynasty":"明"},{"Id":7293366,"Sentence":"牛腰富品题，千里走诗筒。","Rank":0,"PoetryId":null,"Pinyin":"nǐu yāo fù pin tǐ ，qiān li zǒu shī tǒng ","Tag":null,"Explanation":null,"English":null,"Sort":10,"Dynasty":"明"},{"Id":7293367,"Sentence":"葵遇视菊莲，未必惭二公。","Rank":0,"PoetryId":null,"Pinyin":"kuǐ yù shì jú lián ，wèi bì cán èr gōng ","Tag":null,"Explanation":null,"English":null,"Sort":11,"Dynasty":"明"},{"Id":7293368,"Sentence":"花若敷而荣，轩若增而崇。","Rank":0,"PoetryId":null,"Pinyin":"huā rě fū ér róng ，xuān rě zēng ér chóng ","Tag":null,"Explanation":null,"English":null,"Sort":12,"Dynasty":"明"},{"Id":7293369,"Sentence":"勉旃名轩义，有初期有终。","Rank":0,"PoetryId":null,"Pinyin":"miǎn zhān mǐng xuān yǐ ，yǒu chū jī yǒu zhōng ","Tag":null,"Explanation":null,"English":null,"Sort":13,"Dynasty":"明"}]}