{"Id":699201,"Title":"修竹芙蓉四首","Dynasty":"明","Author":"董纪","Context":"芙蓉花老碧波寒，竹上湘妃泪未乾。日落黄陵庙前路，如今髣髴画中看。十二峰头月欲昏，阳台梦里旧精魂。至今犹恨湘江水，不为娥皇洗泪痕。竹上当年泪未消，又将红粉湿鲛绡。月明听鼓云中瑟，魂断苍梧尚可招。黄陵庙前湘水深，苍梧人去杳难寻。西风洒遍啼红泪，竹上斑斑恨至今。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0acce9ec77041d1ff2847b88fe4d5c86","Step":0,"Verses":[{"Id":6314610,"Sentence":"芙蓉花老碧波寒，竹上湘妃泪未乾。","Rank":0,"PoetryId":null,"Pinyin":"fú róng huā lǎo bì bō hán ，zhú shǎng xiāng fēi lèi wèi gān ","Tag":null,"Explanation":null,"English":null,"Sort":0,"Dynasty":"明"},{"Id":6314611,"Sentence":"日落黄陵庙前路，如今髣髴画中看。","Rank":0,"PoetryId":null,"Pinyin":"rì là huáng lǐng miào qián lù ，rú jīn fǎng fèi huà zhōng kān ","Tag":null,"Explanation":null,"English":null,"Sort":1,"Dynasty":"明"},{"Id":6314612,"Sentence":"十二峰头月欲昏，阳台梦里旧精魂。","Rank":0,"PoetryId":null,"Pinyin":"shǐ èr fēng tóu yuè yù hūn ，yáng tāi mèng li jìu jīng hún ","Tag":null,"Explanation":null,"English":null,"Sort":2,"Dynasty":"明"},{"Id":6314613,"Sentence":"至今犹恨湘江水，不为娥皇洗泪痕。","Rank":0,"PoetryId":null,"Pinyin":"zhì jīn yóu hèn xiāng jiāng shui ，bú wéi é huáng xi lèi hén ","Tag":null,"Explanation":null,"English":null,"Sort":3,"Dynasty":"明"},{"Id":6314614,"Sentence":"竹上当年泪未消，又将红粉湿鲛绡。","Rank":0,"PoetryId":null,"Pinyin":"zhú shǎng dāng nián lèi wèi xiāo ，yòu jiāng gōng fěn shī jiāo xiāo ","Tag":null,"Explanation":null,"English":null,"Sort":4,"Dynasty":"明"},{"Id":6314615,"Sentence":"月明听鼓云中瑟，魂断苍梧尚可招。","Rank":0,"PoetryId":null,"Pinyin":"yuè mǐng tīng gǔ yún zhōng sè ，hún duàn cāng wú shàng kě qiáo ","Tag":null,"Explanation":null,"English":null,"Sort":5,"Dynasty":"明"},{"Id":6314616,"Sentence":"黄陵庙前湘水深，苍梧人去杳难寻。","Rank":0,"PoetryId":null,"Pinyin":"huáng lǐng miào qián xiāng shui shēn ，cāng wú rén qù yǎo nán xún ","Tag":null,"Explanation":null,"English":null,"Sort":6,"Dynasty":"明"},{"Id":6314617,"Sentence":"西风洒遍啼红泪，竹上斑斑恨至今。","Rank":0,"PoetryId":null,"Pinyin":"xī fēng sǎ biàn tǐ gōng lèi ，zhú shǎng bān bān hèn zhì jīn ","Tag":null,"Explanation":null,"English":null,"Sort":7,"Dynasty":"明"}]}