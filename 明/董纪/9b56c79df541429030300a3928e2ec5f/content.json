{"Id":638066,"Title":"亲戚情话诗","Dynasty":"明","Author":"董纪","Context":"故人前身丁令威，去家多年今复归。江山如旧城郭在，宗族易世邻人非。弟妇从来未识面，升堂叙礼还相见。呼集诸孤伯父前，举觞逐一殷勤劝。为言夫主去从军，五载音书绝不闻。人生有死亦何恨，最苦军籍名犹存。丁男未大要补役，往往移文催不息。纪录申鸣续有条，案吏无钱行未得。期功强近希谁助，叔在旁州守坟墓。今年两度寄声来，又作长淮幕官去。零丁薄命止一躯，况乃累岁多艰虞。残喘虽存食指众，自度何以全诸孤。故人低头听说罢，不觉吞声泪盈把。我今自是羁旅人，有策安能救孤寡。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9b56c79df541429030300a3928e2ec5f","Step":0,"Verses":[{"Id":7293456,"Sentence":"故人前身丁令威，去家多年今复归。","Rank":0,"PoetryId":null,"Pinyin":"gù rén qián shēn dīng ling wēi ，qù gū duō nián jīn fù guī ","Tag":null,"Explanation":null,"English":null,"Sort":0,"Dynasty":"明"},{"Id":7293457,"Sentence":"江山如旧城郭在，宗族易世邻人非。","Rank":0,"PoetryId":null,"Pinyin":"jiāng shān rú jìu chéng guō zài ，zōng zú yì shì lǐn rén fēi ","Tag":null,"Explanation":null,"English":null,"Sort":1,"Dynasty":"明"},{"Id":7293458,"Sentence":"弟妇从来未识面，升堂叙礼还相见。","Rank":0,"PoetryId":null,"Pinyin":"dì fù cóng lái wèi shǐ miàn ，shēng táng xù li hái xiāng jiàn ","Tag":null,"Explanation":null,"English":null,"Sort":2,"Dynasty":"明"},{"Id":7293459,"Sentence":"呼集诸孤伯父前，举觞逐一殷勤劝。","Rank":0,"PoetryId":null,"Pinyin":"hū jǐ zhū gū bǎi fǔ qián ，jǔ shāng zhú yī yān qǐn quàn ","Tag":null,"Explanation":null,"English":null,"Sort":3,"Dynasty":"明"},{"Id":7293460,"Sentence":"为言夫主去从军，五载音书绝不闻。","Rank":0,"PoetryId":null,"Pinyin":"wéi yán fū zhǔ qù cóng jūn ，wǔ zǎi yīn shū jué bú wén ","Tag":null,"Explanation":null,"English":null,"Sort":4,"Dynasty":"明"},{"Id":7293461,"Sentence":"人生有死亦何恨，最苦军籍名犹存。","Rank":0,"PoetryId":null,"Pinyin":"rén shēng yǒu si yì hé hèn ，zuì kǔ jūn jǐ mǐng yóu cún ","Tag":null,"Explanation":null,"English":null,"Sort":5,"Dynasty":"明"},{"Id":7293462,"Sentence":"丁男未大要补役，往往移文催不息。","Rank":0,"PoetryId":null,"Pinyin":"dīng nán wèi dà yāo bǔ yì ，wǎng wǎng yǐ wén cuī bú xī ","Tag":null,"Explanation":null,"English":null,"Sort":6,"Dynasty":"明"},{"Id":7293463,"Sentence":"纪录申鸣续有条，案吏无钱行未得。","Rank":0,"PoetryId":null,"Pinyin":"ji lù shēn mǐng xù yǒu tiáo ，àn lì mó qián háng wèi dé ","Tag":null,"Explanation":null,"English":null,"Sort":7,"Dynasty":"明"},{"Id":7293464,"Sentence":"期功强近希谁助，叔在旁州守坟墓。","Rank":0,"PoetryId":null,"Pinyin":"jī gōng jiàng jìn xī shéi zhù ，shū zài páng zhōu shǒu fén mù ","Tag":null,"Explanation":null,"English":null,"Sort":8,"Dynasty":"明"},{"Id":7293465,"Sentence":"今年两度寄声来，又作长淮幕官去。","Rank":0,"PoetryId":null,"Pinyin":"jīn nián liǎng dù jì shēng lái ，yòu zuō cháng huái mù guān qù ","Tag":null,"Explanation":null,"English":null,"Sort":9,"Dynasty":"明"},{"Id":7293466,"Sentence":"零丁薄命止一躯，况乃累岁多艰虞。","Rank":0,"PoetryId":null,"Pinyin":"lǐng dīng báo mìng zhi yī qū ，kuàng nǎi léi suì duō jiān yú ","Tag":null,"Explanation":null,"English":null,"Sort":10,"Dynasty":"明"},{"Id":7293467,"Sentence":"残喘虽存食指众，自度何以全诸孤。","Rank":0,"PoetryId":null,"Pinyin":"cán chuǎn suī cún shǐ zhi zhòng ，zì dù hé yi quán zhū gū ","Tag":null,"Explanation":null,"English":null,"Sort":11,"Dynasty":"明"},{"Id":7293468,"Sentence":"故人低头听说罢，不觉吞声泪盈把。","Rank":0,"PoetryId":null,"Pinyin":"gù rén dī tóu tīng shuì bā ，bú jiào tūn shēng lèi yīng bǎ ","Tag":null,"Explanation":null,"English":null,"Sort":12,"Dynasty":"明"},{"Id":7293469,"Sentence":"我今自是羁旅人，有策安能救孤寡。","Rank":0,"PoetryId":null,"Pinyin":"wǒ jīn zì shì jī lǚ rén ，yǒu cè ān néng jìu gū guǎ ","Tag":null,"Explanation":null,"English":null,"Sort":13,"Dynasty":"明"}]}