{"Id":560091,"Title":"门人王嘉秀实夫萧琦子玉告归书此见别意兼寄声辰阳诸贤","Dynasty":"明","Author":"王守仁","Context":"王生兼养生，萧生颇慕禅。迢迢数千里，拜我滁山前。吾道既匪佛，吾学亦匪仙。坦然由简易，日用匪深玄。始闻半疑信，既乃心豁然。譬彼土中镜，暗暗光内全。外但去昏翳，精明烛媸妍。世学如剪綵，妆缀事蔓延。宛宛具枝叶，生理终无缘。所以君子学，布种培根原。萌芽渐舒发，畅茂皆由天。秋风动归思，共鼓湘江船。湘中富英彦，往往多及门。临歧缀斯语，因之寄拳拳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"34853326cbae36689a43869a51d5ca47","Step":0,"Verses":[{"Id":6463396,"Sentence":"王生兼养生，萧生颇慕禅。","Rank":0,"PoetryId":null,"Pinyin":"wáng shēng jiān yǎng shēng ，xiāo shēng pō mù chán ","Tag":null,"Explanation":null,"English":null,"Sort":0,"Dynasty":"明"},{"Id":6463397,"Sentence":"迢迢数千里，拜我滁山前。","Rank":0,"PoetryId":null,"Pinyin":"tiáo tiáo shǔ qiān li ，bài wǒ chú shān qián ","Tag":null,"Explanation":null,"English":null,"Sort":1,"Dynasty":"明"},{"Id":6463398,"Sentence":"吾道既匪佛，吾学亦匪仙。","Rank":0,"PoetryId":null,"Pinyin":"wú dāo jì fěi fó ，wú xué yì fěi xiān ","Tag":null,"Explanation":null,"English":null,"Sort":2,"Dynasty":"明"},{"Id":6463399,"Sentence":"坦然由简易，日用匪深玄。","Rank":0,"PoetryId":null,"Pinyin":"tǎn rán yóu jiǎn yì ，rì yòng fěi shēn xuán ","Tag":null,"Explanation":null,"English":null,"Sort":3,"Dynasty":"明"},{"Id":6463400,"Sentence":"始闻半疑信，既乃心豁然。","Rank":0,"PoetryId":null,"Pinyin":"shi wén bàn yǐ xìn ，jì nǎi xīn huá rán ","Tag":null,"Explanation":null,"English":null,"Sort":4,"Dynasty":"明"},{"Id":6463401,"Sentence":"譬彼土中镜，暗暗光内全。","Rank":0,"PoetryId":null,"Pinyin":"pì bi tǔ zhōng jìng ，àn àn guāng nèi quán ","Tag":null,"Explanation":null,"English":null,"Sort":5,"Dynasty":"明"},{"Id":6463402,"Sentence":"外但去昏翳，精明烛媸妍。","Rank":0,"PoetryId":null,"Pinyin":"wài dàn qù hūn yì ，jīng mǐng zhú chī yán ","Tag":null,"Explanation":null,"English":null,"Sort":6,"Dynasty":"明"},{"Id":6463403,"Sentence":"世学如剪綵，妆缀事蔓延。","Rank":0,"PoetryId":null,"Pinyin":"shì xué rú jiǎn cǎi ，zhuāng chuò shì mán yán ","Tag":null,"Explanation":null,"English":null,"Sort":7,"Dynasty":"明"},{"Id":6463404,"Sentence":"宛宛具枝叶，生理终无缘。","Rank":0,"PoetryId":null,"Pinyin":"wǎn wǎn jù zhī xié ，shēng li zhōng mó yuán ","Tag":null,"Explanation":null,"English":null,"Sort":8,"Dynasty":"明"},{"Id":6463405,"Sentence":"所以君子学，布种培根原。","Rank":0,"PoetryId":null,"Pinyin":"suǒ yi jūn zi xué ，bù chóng péi gēn yuán ","Tag":null,"Explanation":null,"English":null,"Sort":9,"Dynasty":"明"},{"Id":6463406,"Sentence":"萌芽渐舒发，畅茂皆由天。","Rank":0,"PoetryId":null,"Pinyin":"méng yá jiān shū fā ，chàng mào jiē yóu tiān ","Tag":null,"Explanation":null,"English":null,"Sort":10,"Dynasty":"明"},{"Id":6463407,"Sentence":"秋风动归思，共鼓湘江船。","Rank":0,"PoetryId":null,"Pinyin":"qīu fēng dòng guī sāi ，gōng gǔ xiāng jiāng chuán ","Tag":null,"Explanation":null,"English":null,"Sort":11,"Dynasty":"明"},{"Id":6463408,"Sentence":"湘中富英彦，往往多及门。","Rank":0,"PoetryId":null,"Pinyin":"xiāng zhōng fù yīng yàn ，wǎng wǎng duō jǐ mén ","Tag":null,"Explanation":null,"English":null,"Sort":12,"Dynasty":"明"},{"Id":6463409,"Sentence":"临歧缀斯语，因之寄拳拳。","Rank":0,"PoetryId":null,"Pinyin":"lǐn qǐ chuò sī yǔ ，yīn zhī jì quán quán ","Tag":null,"Explanation":null,"English":null,"Sort":13,"Dynasty":"明"}]}