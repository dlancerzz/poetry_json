{"Id":700903,"Title":"边事","Dynasty":"明","Author":"黎民衷","Context":"沙场暂报息氛埃，苜蓿初肥马市开。百万金缯飞辇尽，中原谁复见龙媒。清朝刁斗寂无闻，一夜横奔豺虎群。边将尽承恩宠贵，死绥惟有李将军。春寒麦垄尚青柔，胡骑南窥不待秋。幕下健儿多战死，羽书不到禁城头。大汉年来已厌兵，防胡今更起长城。群臣祇有捐金计，阙下何人为请缨。大漠风沙直比寒，炊烟未暖据征鞍。古来尽道从军乐，今日方知出塞难。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"78a8d260dfeee0fa1ba0f2eb591d3b56","Step":0,"Verses":[{"Id":6339027,"Sentence":"沙场暂报息氛埃，苜蓿初肥马市开。","Rank":0,"PoetryId":null,"Pinyin":"shā cháng zàn bào xī fēn āi ，mù 蓿chū féi mǎ shì kāi ","Tag":null,"Explanation":null,"English":null,"Sort":0,"Dynasty":"明"},{"Id":6339028,"Sentence":"百万金缯飞辇尽，中原谁复见龙媒。","Rank":0,"PoetryId":null,"Pinyin":"bǎi mò jīn zēng fēi niǎn jin ，zhōng yuán shéi fù jiàn lóng méi ","Tag":null,"Explanation":null,"English":null,"Sort":1,"Dynasty":"明"},{"Id":6339029,"Sentence":"清朝刁斗寂无闻，一夜横奔豺虎群。","Rank":0,"PoetryId":null,"Pinyin":"qīng cháo diāo dǒu jì mó wén ，yī yè héng bēn chái hū qún ","Tag":null,"Explanation":null,"English":null,"Sort":2,"Dynasty":"明"},{"Id":6339030,"Sentence":"边将尽承恩宠贵，死绥惟有李将军。","Rank":0,"PoetryId":null,"Pinyin":"biān jiāng jin chéng ēn chǒng guì ，si suǐ wéi yǒu li jiāng jūn ","Tag":null,"Explanation":null,"English":null,"Sort":3,"Dynasty":"明"},{"Id":6339031,"Sentence":"春寒麦垄尚青柔，胡骑南窥不待秋。","Rank":0,"PoetryId":null,"Pinyin":"chūn hán mài lǒng shàng qīng róu ，hú jì nā kuī bú dāi qīu ","Tag":null,"Explanation":null,"English":null,"Sort":4,"Dynasty":"明"},{"Id":6339032,"Sentence":"幕下健儿多战死，羽书不到禁城头。","Rank":0,"PoetryId":null,"Pinyin":"mù xià jiàn ér duō zhàn si ，yǔ shū bú dào jīn chéng tóu ","Tag":null,"Explanation":null,"English":null,"Sort":5,"Dynasty":"明"},{"Id":6339033,"Sentence":"大汉年来已厌兵，防胡今更起长城。","Rank":0,"PoetryId":null,"Pinyin":"dà hàn nián lái yi yā bīng ，fáng hú jīn gēng qi cháng chéng ","Tag":null,"Explanation":null,"English":null,"Sort":6,"Dynasty":"明"},{"Id":6339034,"Sentence":"群臣祇有捐金计，阙下何人为请缨。","Rank":0,"PoetryId":null,"Pinyin":"qún chén chǐ yǒu juān jīn jì ，quē xià hé rén wéi qing yīng ","Tag":null,"Explanation":null,"English":null,"Sort":7,"Dynasty":"明"},{"Id":6339035,"Sentence":"大漠风沙直比寒，炊烟未暖据征鞍。","Rank":0,"PoetryId":null,"Pinyin":"dà mò fēng shā zhǐ bi hán ，chuī yān wèi nuǎn jū zhēng ān ","Tag":null,"Explanation":null,"English":null,"Sort":8,"Dynasty":"明"},{"Id":6339036,"Sentence":"古来尽道从军乐，今日方知出塞难。","Rank":0,"PoetryId":null,"Pinyin":"gǔ lái jin dāo cóng jūn lè ，jīn rì fāng zhī chū sāi nán ","Tag":null,"Explanation":null,"English":null,"Sort":9,"Dynasty":"明"}]}