{"Id":701201,"Title":"和张都宪咏湖亭山字韵四首","Dynasty":"明","Author":"薛瑄","Context":"宪台佳胜占湖山，湖上新亭白昼閒。风送荷香来几席，日移竹影上阑干。金塘水满鱼争跃，碧嶂云收鸟自还。好景无边浑负却，何时同倚画屏看。平湖万顷倒衔山，山对湖亭白日閒。长有好风清自起，总无尘土暗相干。檐前荷动知鱼戏，镜里云开见鸟还。独忆爱莲周茂叔，化机须向静中看。小结湖亭面碧山，山光水色共閒閒。平连西塞波千顷，斜上东山日两竿。栏外静看鸥鸟浴，沙头长见钓舟还。高人安得王摩诘，尽写风光入画看。近爱平湖远爱山，双清收入小亭閒。云容水态皆堪赏，俗气红尘总不干。日静坐闻黄鸟啭，烟明遥见白鸥还。情知风月无边景，频倚雕阑自在看。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bbc2ebeaacbd4e9b97dbcf6bb6ce74f9","Step":0,"Verses":[{"Id":6341936,"Sentence":"宪台佳胜占湖山，湖上新亭白昼閒。","Rank":0,"PoetryId":null,"Pinyin":"xiǎn tāi jiā shēng zhān hú shān ，hú shǎng xīn tǐng bái zhòu jiān ","Tag":null,"Explanation":null,"English":null,"Sort":0,"Dynasty":"明"},{"Id":6341937,"Sentence":"风送荷香来几席，日移竹影上阑干。","Rank":0,"PoetryId":null,"Pinyin":"fēng sòng hé xiāng lái jī xǐ ，rì yǐ zhú ying shǎng lán gān ","Tag":null,"Explanation":null,"English":null,"Sort":1,"Dynasty":"明"},{"Id":6341938,"Sentence":"金塘水满鱼争跃，碧嶂云收鸟自还。","Rank":0,"PoetryId":null,"Pinyin":"jīn táng shui mǎn yú zhēng yuè ，bì zhàng yún shōu diǎo zì hái ","Tag":null,"Explanation":null,"English":null,"Sort":2,"Dynasty":"明"},{"Id":6341939,"Sentence":"好景无边浑负却，何时同倚画屏看。","Rank":0,"PoetryId":null,"Pinyin":"hǎo jing mó biān hún fù què ，hé shǐ tóng yi huà bīng kān ","Tag":null,"Explanation":null,"English":null,"Sort":3,"Dynasty":"明"},{"Id":6341940,"Sentence":"平湖万顷倒衔山，山对湖亭白日閒。","Rank":0,"PoetryId":null,"Pinyin":"pǐng hú mò qing dǎo xián shān ，shān duì hú tǐng bái rì jiān ","Tag":null,"Explanation":null,"English":null,"Sort":4,"Dynasty":"明"},{"Id":6341941,"Sentence":"长有好风清自起，总无尘土暗相干。","Rank":0,"PoetryId":null,"Pinyin":"cháng yǒu hǎo fēng qīng zì qi ，zǒng mó chén tǔ àn xiāng gān ","Tag":null,"Explanation":null,"English":null,"Sort":5,"Dynasty":"明"},{"Id":6341942,"Sentence":"檐前荷动知鱼戏，镜里云开见鸟还。","Rank":0,"PoetryId":null,"Pinyin":"yán qián hé dòng zhī yú hū ，jìng li yún kāi jiàn diǎo hái ","Tag":null,"Explanation":null,"English":null,"Sort":6,"Dynasty":"明"},{"Id":6341943,"Sentence":"独忆爱莲周茂叔，化机须向静中看。","Rank":0,"PoetryId":null,"Pinyin":"dú yì ài lián zhōu mào shū ，huā jī xū xiàng jìng zhōng kān ","Tag":null,"Explanation":null,"English":null,"Sort":7,"Dynasty":"明"},{"Id":6341944,"Sentence":"小结湖亭面碧山，山光水色共閒閒。","Rank":0,"PoetryId":null,"Pinyin":"xiǎo jiē hú tǐng miàn bì shān ，shān guāng shui sè gōng jiān jiān ","Tag":null,"Explanation":null,"English":null,"Sort":8,"Dynasty":"明"},{"Id":6341945,"Sentence":"平连西塞波千顷，斜上东山日两竿。","Rank":0,"PoetryId":null,"Pinyin":"pǐng lián xī sāi bō qiān qing ，xié shǎng dōng shān rì liǎng gān ","Tag":null,"Explanation":null,"English":null,"Sort":9,"Dynasty":"明"},{"Id":6341946,"Sentence":"栏外静看鸥鸟浴，沙头长见钓舟还。","Rank":0,"PoetryId":null,"Pinyin":"lán wài jìng kān ōu diǎo yù ，shā tóu cháng jiàn diào zhōu hái ","Tag":null,"Explanation":null,"English":null,"Sort":10,"Dynasty":"明"},{"Id":6341947,"Sentence":"高人安得王摩诘，尽写风光入画看。","Rank":0,"PoetryId":null,"Pinyin":"gāo rén ān dé wáng mā jié ，jin xiě fēng guāng rù huà kān ","Tag":null,"Explanation":null,"English":null,"Sort":11,"Dynasty":"明"},{"Id":6341948,"Sentence":"近爱平湖远爱山，双清收入小亭閒。","Rank":0,"PoetryId":null,"Pinyin":"jìn ài pǐng hú yuǎn ài shān ，shuāng qīng shōu rù xiǎo tǐng jiān ","Tag":null,"Explanation":null,"English":null,"Sort":12,"Dynasty":"明"},{"Id":6341949,"Sentence":"云容水态皆堪赏，俗气红尘总不干。","Rank":0,"PoetryId":null,"Pinyin":"yún róng shui tài jiē kān shǎng ，sú qì gōng chén zǒng bú gān ","Tag":null,"Explanation":null,"English":null,"Sort":13,"Dynasty":"明"},{"Id":6341950,"Sentence":"日静坐闻黄鸟啭，烟明遥见白鸥还。","Rank":0,"PoetryId":null,"Pinyin":"rì jìng zuò wén huáng diǎo zhuàn ，yān mǐng yáo jiàn bái ōu hái ","Tag":null,"Explanation":null,"English":null,"Sort":14,"Dynasty":"明"},{"Id":6341951,"Sentence":"情知风月无边景，频倚雕阑自在看。","Rank":0,"PoetryId":null,"Pinyin":"qǐng zhī fēng yuè mó biān jing ，pǐn yi diāo lán zì zài kān ","Tag":null,"Explanation":null,"English":null,"Sort":15,"Dynasty":"明"}]}