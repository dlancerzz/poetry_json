{"Id":512292,"Title":"经徐州戏马台","Dynasty":"明","Author":"周瑛","Context":"落日彭城西，过此戏马台。荒垣与败堑，历历皆蒿莱。忆昔楚王籍，仗剑江东来。百战争中原，叱咤声若雷。汉王揽群策，楚王轻群材。淮阴既先亡，亚父亦见猜。譬如鹰隼飞，羽翼先剪裁。区区习马足，何以定九垓。莫云气盖世，此气亦易衰。莫云力拔山，此力亦易摧。汉营星月高，四面楚声哀。起饮泣帐下，毋乃徒为哉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d1976d2dad8151a7aee352c719d6235b","Step":0,"Verses":[{"Id":6400199,"Sentence":"落日彭城西，过此戏马台。","Rank":0,"PoetryId":null,"Pinyin":"là rì péng chéng xī ，guō ci hū mǎ tāi ","Tag":null,"Explanation":null,"English":null,"Sort":0,"Dynasty":"明"},{"Id":6400200,"Sentence":"荒垣与败堑，历历皆蒿莱。","Rank":0,"PoetryId":null,"Pinyin":"huāng yuán yú bài qiàn ，lì lì jiē hāo lái ","Tag":null,"Explanation":null,"English":null,"Sort":1,"Dynasty":"明"},{"Id":6400201,"Sentence":"忆昔楚王籍，仗剑江东来。","Rank":0,"PoetryId":null,"Pinyin":"yì xī chǔ wáng jǐ ，zhàng jiàn jiāng dōng lái ","Tag":null,"Explanation":null,"English":null,"Sort":2,"Dynasty":"明"},{"Id":6400202,"Sentence":"百战争中原，叱咤声若雷。","Rank":0,"PoetryId":null,"Pinyin":"bǎi zhàn zhēng zhōng yuán ，chì zhà shēng rě léi ","Tag":null,"Explanation":null,"English":null,"Sort":3,"Dynasty":"明"},{"Id":6400203,"Sentence":"汉王揽群策，楚王轻群材。","Rank":0,"PoetryId":null,"Pinyin":"hàn wáng lǎn qún cè ，chǔ wáng qīng qún cái ","Tag":null,"Explanation":null,"English":null,"Sort":4,"Dynasty":"明"},{"Id":6400204,"Sentence":"淮阴既先亡，亚父亦见猜。","Rank":0,"PoetryId":null,"Pinyin":"huái yīn jì xiān wáng ，yà fǔ yì jiàn cāi ","Tag":null,"Explanation":null,"English":null,"Sort":5,"Dynasty":"明"},{"Id":6400205,"Sentence":"譬如鹰隼飞，羽翼先剪裁。","Rank":0,"PoetryId":null,"Pinyin":"pì rú yīng sǔn fēi ，yǔ yì xiān jiǎn cái ","Tag":null,"Explanation":null,"English":null,"Sort":6,"Dynasty":"明"},{"Id":6400206,"Sentence":"区区习马足，何以定九垓。","Rank":0,"PoetryId":null,"Pinyin":"ōu ōu xǐ mǎ zú ，hé yi dìng jiu gāi ","Tag":null,"Explanation":null,"English":null,"Sort":7,"Dynasty":"明"},{"Id":6400207,"Sentence":"莫云气盖世，此气亦易衰。","Rank":0,"PoetryId":null,"Pinyin":"mò yún qì gài shì ，ci qì yì yì cuī ","Tag":null,"Explanation":null,"English":null,"Sort":8,"Dynasty":"明"},{"Id":6400208,"Sentence":"莫云力拔山，此力亦易摧。","Rank":0,"PoetryId":null,"Pinyin":"mò yún lì bá shān ，ci lì yì yì cuī ","Tag":null,"Explanation":null,"English":null,"Sort":9,"Dynasty":"明"},{"Id":6400209,"Sentence":"汉营星月高，四面楚声哀。","Rank":0,"PoetryId":null,"Pinyin":"hàn yǐng xīng yuè gāo ，sì miàn chǔ shēng āi ","Tag":null,"Explanation":null,"English":null,"Sort":10,"Dynasty":"明"},{"Id":6400210,"Sentence":"起饮泣帐下，毋乃徒为哉。","Rank":0,"PoetryId":null,"Pinyin":"qi yin qì zhàng xià ，wú nǎi tú wéi zāi ","Tag":null,"Explanation":null,"English":null,"Sort":11,"Dynasty":"明"}]}