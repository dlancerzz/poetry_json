{"Id":498233,"Title":"江洞书事五十韵","Dynasty":"明","Author":"林弼","Context":"西徼百蛮底，南荒三楚边。苗顽风未殄，盘瓠种犹传。江自牂柯发，山从越巂连。封疆秦日画，威德汉朝宣。马援军曾驻，狄青师载旋。羁縻诸洞在，弃置左官迁。夷獠分生熟，怀柔异后先。鸟言难白别，椎髻费红缠。篁桂深林薄，茅茨小栋椽。巢居牛畜共，邻处虎狼联。猎野撚花箭，涉川刳木船。蝮蛇勤执贽，鸡骨惯占年。畬种原头火，村炊树杪烟。兵尘竹子后，瘴雨桂花前。径路微微入，藤萝密密延。小桥过略彴，轻簥送鞦韆。象郡通蕃甸，珠崖到海壖。驿牛无脱辔，洞马不加鞭。饮涧猿悬臂，吹潭蛟长涎。危峰常欲堕，怪石久皆穿。忍听归归鸟，愁看跕跕鸢。沙姜长竖指，泥蕨细钩拳。寘毒雠家快，挑生左道便。行厨避民舍，停箸问宾筵。近腊缝山罽，迎秋拾木绵。夔羵为伴侣，麋鹿当牲牷。蛮鬼歌堂赛，狡童舞袖翩。溪翁醉皆倒，野妇喜如颠。负弩常从犬，扳罾或得鳊。孰云殊土俗，自是一山川。白发知何叟，青衣立竦肩。送瓜强留客，供酒不论钱。请说两江事，含悽双泪涟。前朝失政体，酋长窃兵权。角面桃弧劲，鱼鳞竹甲坚。敚攘时彼此，剽掠转寅缘。圣主开弘业，遐方囿化甄。居然列郡县，忍尔黩戈鋋。岂料潢池地，从观埳井天。群凶多不逞，同恶复相牵。春废桑麻垄，秋荒蔗芋田。官军扫氛翳，鼠辈委腥膻。污染犹蒙宥，强梁讵足怜。智高今显戮，孟获已深跧。残命嗟如线，新官幸似弦。爱民有元结，奉使遇张骞。苦语怕终听，同仁赖曲全。乾坤新再造，日月大无偏。岭徼虽称远，岩廊正任贤。观风小臣在，归拟奏诗篇。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"be531be0fb55d35e9a81c2815f952ff4","Step":0,"Verses":[{"Id":6380975,"Sentence":"西徼百蛮底，南荒三楚边。","Rank":0,"PoetryId":null,"Pinyin":"xī jiǎo bǎi mán 底，nā huāng sān chǔ biān ","Tag":null,"Explanation":null,"English":null,"Sort":0,"Dynasty":"明"},{"Id":6380976,"Sentence":"苗顽风未殄，盘瓠种犹传。","Rank":0,"PoetryId":null,"Pinyin":"miáo wán fēng wèi tiǎn ，pán hù chóng yóu chuán ","Tag":null,"Explanation":null,"English":null,"Sort":1,"Dynasty":"明"},{"Id":6380977,"Sentence":"江自牂柯发，山从越巂连。","Rank":0,"PoetryId":null,"Pinyin":"jiāng zì zāng kē fā ，shān cóng yuè guī lián ","Tag":null,"Explanation":null,"English":null,"Sort":2,"Dynasty":"明"},{"Id":6380978,"Sentence":"封疆秦日画，威德汉朝宣。","Rank":0,"PoetryId":null,"Pinyin":"fēng jiāng qǐn rì huà ，wēi dé hàn cháo xuān ","Tag":null,"Explanation":null,"English":null,"Sort":3,"Dynasty":"明"},{"Id":6380979,"Sentence":"马援军曾驻，狄青师载旋。","Rank":0,"PoetryId":null,"Pinyin":"mǎ yuán jūn céng zhù ，dǐ qīng shī zǎi xuán ","Tag":null,"Explanation":null,"English":null,"Sort":4,"Dynasty":"明"},{"Id":6380980,"Sentence":"羁縻诸洞在，弃置左官迁。","Rank":0,"PoetryId":null,"Pinyin":"jī mǐ zhū dòng zài ，qì zhì zuǒ guān qiān ","Tag":null,"Explanation":null,"English":null,"Sort":5,"Dynasty":"明"},{"Id":6380981,"Sentence":"夷獠分生熟，怀柔异后先。","Rank":0,"PoetryId":null,"Pinyin":"yǐ liáo fēn shēng shóu ，huái róu yì hòu xiān ","Tag":null,"Explanation":null,"English":null,"Sort":6,"Dynasty":"明"},{"Id":6380982,"Sentence":"鸟言难白别，椎髻费红缠。","Rank":0,"PoetryId":null,"Pinyin":"diǎo yán nán bái bié ，chuǐ jì fèi gōng chán ","Tag":null,"Explanation":null,"English":null,"Sort":7,"Dynasty":"明"},{"Id":6380983,"Sentence":"篁桂深林薄，茅茨小栋椽。","Rank":0,"PoetryId":null,"Pinyin":"huáng guì shēn lǐn báo ，máo cǐ xiǎo dòng chuán ","Tag":null,"Explanation":null,"English":null,"Sort":8,"Dynasty":"明"},{"Id":6380984,"Sentence":"巢居牛畜共，邻处虎狼联。","Rank":0,"PoetryId":null,"Pinyin":"cháo jū nǐu chù gōng ，lǐn chǔ hū láng lián ","Tag":null,"Explanation":null,"English":null,"Sort":9,"Dynasty":"明"},{"Id":6380985,"Sentence":"猎野撚花箭，涉川刳木船。","Rank":0,"PoetryId":null,"Pinyin":"liè yě niǎn huā jiàn ，shè chuān kū mù chuán ","Tag":null,"Explanation":null,"English":null,"Sort":10,"Dynasty":"明"},{"Id":6380986,"Sentence":"蝮蛇勤执贽，鸡骨惯占年。","Rank":0,"PoetryId":null,"Pinyin":"fù shé qǐn zhǐ zhì ，jī gū guàn zhān nián ","Tag":null,"Explanation":null,"English":null,"Sort":11,"Dynasty":"明"},{"Id":6380987,"Sentence":"畬种原头火，村炊树杪烟。","Rank":0,"PoetryId":null,"Pinyin":"shē chóng yuán tóu huǒ ，cūn chuī shù miǎo yān ","Tag":null,"Explanation":null,"English":null,"Sort":12,"Dynasty":"明"},{"Id":6380988,"Sentence":"兵尘竹子后，瘴雨桂花前。","Rank":0,"PoetryId":null,"Pinyin":"bīng chén zhú zi hòu ，zhàng yǔ guì huā qián ","Tag":null,"Explanation":null,"English":null,"Sort":13,"Dynasty":"明"},{"Id":6380989,"Sentence":"径路微微入，藤萝密密延。","Rank":0,"PoetryId":null,"Pinyin":"jìng lù wēi wēi rù ，téng luó mì mì yán ","Tag":null,"Explanation":null,"English":null,"Sort":14,"Dynasty":"明"},{"Id":6380990,"Sentence":"小桥过略彴，轻簥送鞦韆。","Rank":0,"PoetryId":null,"Pinyin":"xiǎo qiáo guō lvè bó ，qīng jiāo sòng qīu qiān ","Tag":null,"Explanation":null,"English":null,"Sort":15,"Dynasty":"明"},{"Id":6380991,"Sentence":"象郡通蕃甸，珠崖到海壖。","Rank":0,"PoetryId":null,"Pinyin":"xiàng jùn tōng fān diàn ，zhū yá dào hǎi 壖","Tag":null,"Explanation":null,"English":null,"Sort":16,"Dynasty":"明"},{"Id":6380992,"Sentence":"驿牛无脱辔，洞马不加鞭。","Rank":0,"PoetryId":null,"Pinyin":"yì nǐu mó tuō pèi ，dòng mǎ bú jiā biān ","Tag":null,"Explanation":null,"English":null,"Sort":17,"Dynasty":"明"},{"Id":6380993,"Sentence":"饮涧猿悬臂，吹潭蛟长涎。","Rank":0,"PoetryId":null,"Pinyin":"yin jiàn yuán xuán 臂，chuī tán jiāo cháng xián ","Tag":null,"Explanation":null,"English":null,"Sort":18,"Dynasty":"明"},{"Id":6380994,"Sentence":"危峰常欲堕，怪石久皆穿。","Rank":0,"PoetryId":null,"Pinyin":"wēi fēng cháng yù duò ，guài dàn jiu jiē chuān ","Tag":null,"Explanation":null,"English":null,"Sort":19,"Dynasty":"明"},{"Id":6380995,"Sentence":"忍听归归鸟，愁看跕跕鸢。","Rank":0,"PoetryId":null,"Pinyin":"rěn tīng guī guī diǎo ，chóu kān dié dié yuān ","Tag":null,"Explanation":null,"English":null,"Sort":20,"Dynasty":"明"},{"Id":6380996,"Sentence":"沙姜长竖指，泥蕨细钩拳。","Rank":0,"PoetryId":null,"Pinyin":"shā jiāng cháng shù zhi ，nǐ jué xì gōu quán ","Tag":null,"Explanation":null,"English":null,"Sort":21,"Dynasty":"明"},{"Id":6380997,"Sentence":"寘毒雠家快，挑生左道便。","Rank":0,"PoetryId":null,"Pinyin":"tián dú chóu gū kuài ，tiāo shēng zuǒ dāo biàn ","Tag":null,"Explanation":null,"English":null,"Sort":22,"Dynasty":"明"},{"Id":6380998,"Sentence":"行厨避民舍，停箸问宾筵。","Rank":0,"PoetryId":null,"Pinyin":"háng chú bì mǐn shě ，tǐng zhù wèn bīn yán ","Tag":null,"Explanation":null,"English":null,"Sort":23,"Dynasty":"明"},{"Id":6380999,"Sentence":"近腊缝山罽，迎秋拾木绵。","Rank":0,"PoetryId":null,"Pinyin":"jìn là féng shān jì ，yǐng qīu shè mù mián ","Tag":null,"Explanation":null,"English":null,"Sort":24,"Dynasty":"明"},{"Id":6381000,"Sentence":"夔羵为伴侣，麋鹿当牲牷。","Rank":0,"PoetryId":null,"Pinyin":"kuǐ fén wéi bàn lǚ ，mǐ lù dāng shēng quán ","Tag":null,"Explanation":null,"English":null,"Sort":25,"Dynasty":"明"},{"Id":6381001,"Sentence":"蛮鬼歌堂赛，狡童舞袖翩。","Rank":0,"PoetryId":null,"Pinyin":"mán gui gē táng sài ，jiǎo tóng wǔ xìu piān ","Tag":null,"Explanation":null,"English":null,"Sort":26,"Dynasty":"明"},{"Id":6381002,"Sentence":"溪翁醉皆倒，野妇喜如颠。","Rank":0,"PoetryId":null,"Pinyin":"xī wēng zuì jiē dǎo ，yě fù xi rú diān ","Tag":null,"Explanation":null,"English":null,"Sort":27,"Dynasty":"明"},{"Id":6381003,"Sentence":"负弩常从犬，扳罾或得鳊。","Rank":0,"PoetryId":null,"Pinyin":"fù nǔ cháng cóng quǎn ，bān zēng huò dé biān ","Tag":null,"Explanation":null,"English":null,"Sort":28,"Dynasty":"明"},{"Id":6381004,"Sentence":"孰云殊土俗，自是一山川。","Rank":0,"PoetryId":null,"Pinyin":"shú yún shū tǔ sú ，zì shì yī shān chuān ","Tag":null,"Explanation":null,"English":null,"Sort":29,"Dynasty":"明"},{"Id":6381005,"Sentence":"白发知何叟，青衣立竦肩。","Rank":0,"PoetryId":null,"Pinyin":"bái fā zhī hé sǒu ，qīng yī lì sǒng jiān ","Tag":null,"Explanation":null,"English":null,"Sort":30,"Dynasty":"明"},{"Id":6381006,"Sentence":"送瓜强留客，供酒不论钱。","Rank":0,"PoetryId":null,"Pinyin":"sòng guā jiàng lǐu kè ，gōng jiu bú lún qián ","Tag":null,"Explanation":null,"English":null,"Sort":31,"Dynasty":"明"},{"Id":6381007,"Sentence":"请说两江事，含悽双泪涟。","Rank":0,"PoetryId":null,"Pinyin":"qing shuì liǎng jiāng shì ，hán qī shuāng lèi lián ","Tag":null,"Explanation":null,"English":null,"Sort":32,"Dynasty":"明"},{"Id":6381008,"Sentence":"前朝失政体，酋长窃兵权。","Rank":0,"PoetryId":null,"Pinyin":"qián cháo shī zhèng tī ，qǐu cháng qiè bīng quán ","Tag":null,"Explanation":null,"English":null,"Sort":33,"Dynasty":"明"},{"Id":6381009,"Sentence":"角面桃弧劲，鱼鳞竹甲坚。","Rank":0,"PoetryId":null,"Pinyin":"jiǎo miàn táo hú jìn ，yú lǐn zhú jiǎ jiān ","Tag":null,"Explanation":null,"English":null,"Sort":34,"Dynasty":"明"},{"Id":6381010,"Sentence":"敚攘时彼此，剽掠转寅缘。","Rank":0,"PoetryId":null,"Pinyin":"duó rǎng shǐ bi ci ，piāo lvě zhuǎi yǐn yuán ","Tag":null,"Explanation":null,"English":null,"Sort":35,"Dynasty":"明"},{"Id":6381011,"Sentence":"圣主开弘业，遐方囿化甄。","Rank":0,"PoetryId":null,"Pinyin":"shèng zhǔ kāi hóng yè ，xiá fāng yòu huā zhēn ","Tag":null,"Explanation":null,"English":null,"Sort":36,"Dynasty":"明"},{"Id":6381012,"Sentence":"居然列郡县，忍尔黩戈鋋。","Rank":0,"PoetryId":null,"Pinyin":"jū rán liè jùn xiàn ，rěn ěr dú gē chán ","Tag":null,"Explanation":null,"English":null,"Sort":37,"Dynasty":"明"},{"Id":6381013,"Sentence":"岂料潢池地，从观埳井天。","Rank":0,"PoetryId":null,"Pinyin":"qi liào huáng chǐ 地，cóng guān kǎn jing tiān ","Tag":null,"Explanation":null,"English":null,"Sort":38,"Dynasty":"明"},{"Id":6381014,"Sentence":"群凶多不逞，同恶复相牵。","Rank":0,"PoetryId":null,"Pinyin":"qún xiōng duō bú chěng ，tóng ě fù xiāng qiān ","Tag":null,"Explanation":null,"English":null,"Sort":39,"Dynasty":"明"},{"Id":6381015,"Sentence":"春废桑麻垄，秋荒蔗芋田。","Rank":0,"PoetryId":null,"Pinyin":"chūn fèi sāng mā lǒng ，qīu huāng zhè yù tián ","Tag":null,"Explanation":null,"English":null,"Sort":40,"Dynasty":"明"},{"Id":6381016,"Sentence":"官军扫氛翳，鼠辈委腥膻。","Rank":0,"PoetryId":null,"Pinyin":"guān jūn sǎo fēn yì ，shǔ bèi wēi xīng shān ","Tag":null,"Explanation":null,"English":null,"Sort":41,"Dynasty":"明"},{"Id":6381017,"Sentence":"污染犹蒙宥，强梁讵足怜。","Rank":0,"PoetryId":null,"Pinyin":"wū rǎn yóu mēng yòu ，jiàng liáng jù zú lián ","Tag":null,"Explanation":null,"English":null,"Sort":42,"Dynasty":"明"},{"Id":6381018,"Sentence":"智高今显戮，孟获已深跧。","Rank":0,"PoetryId":null,"Pinyin":"zhì gāo jīn xiǎn lù ，mèng huò yi shēn quán ","Tag":null,"Explanation":null,"English":null,"Sort":43,"Dynasty":"明"},{"Id":6381019,"Sentence":"残命嗟如线，新官幸似弦。","Rank":0,"PoetryId":null,"Pinyin":"cán mìng jiē rú xiàn ，xīn guān xìng shì xián ","Tag":null,"Explanation":null,"English":null,"Sort":44,"Dynasty":"明"},{"Id":6381020,"Sentence":"爱民有元结，奉使遇张骞。","Rank":0,"PoetryId":null,"Pinyin":"ài mǐn yǒu yuán jiē ，fèng shi yù zhāng jiǎn ","Tag":null,"Explanation":null,"English":null,"Sort":45,"Dynasty":"明"},{"Id":6381021,"Sentence":"苦语怕终听，同仁赖曲全。","Rank":0,"PoetryId":null,"Pinyin":"kǔ yǔ pà zhōng tīng ，tóng rén lài qū quán ","Tag":null,"Explanation":null,"English":null,"Sort":46,"Dynasty":"明"},{"Id":6381022,"Sentence":"乾坤新再造，日月大无偏。","Rank":0,"PoetryId":null,"Pinyin":"gān kūn xīn zài zào ，rì yuè dà mó piān ","Tag":null,"Explanation":null,"English":null,"Sort":47,"Dynasty":"明"},{"Id":6381023,"Sentence":"岭徼虽称远，岩廊正任贤。","Rank":0,"PoetryId":null,"Pinyin":"ling jiǎo suī chèn yuǎn ，yán láng zhēng rén xián ","Tag":null,"Explanation":null,"English":null,"Sort":48,"Dynasty":"明"},{"Id":6381024,"Sentence":"观风小臣在，归拟奏诗篇。","Rank":0,"PoetryId":null,"Pinyin":"guān fēng xiǎo chén zài ，guī ni zòu shī piān ","Tag":null,"Explanation":null,"English":null,"Sort":49,"Dynasty":"明"}]}