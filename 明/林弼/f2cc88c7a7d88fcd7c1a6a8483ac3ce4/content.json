{"Id":497953,"Title":"厥里隘","Dynasty":"明","Author":"林弼","Context":"疏雨度密树，秋暑未能清。入林足云气，隔竹多水声。十步一涉涧，苔石纷纵横。仆夫失脚屡，况乃流潦盈。阴木总自毙，怪禽时一鸣。远客在畏道，落日豺虎惊。前村喜近驿，暧暧烟火明。解鞍不暇食，伫立嗟吾生。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f2cc88c7a7d88fcd7c1a6a8483ac3ce4","Step":0,"Verses":[{"Id":6835351,"Sentence":"疏雨度密树，秋暑未能清。","Rank":0,"PoetryId":null,"Pinyin":"shū yǔ dù mì shù ，qīu shǔ wèi néng qīng ","Tag":null,"Explanation":null,"English":null,"Sort":0,"Dynasty":"明"},{"Id":6835352,"Sentence":"入林足云气，隔竹多水声。","Rank":0,"PoetryId":null,"Pinyin":"rù lǐn zú yún qì ，gé zhú duō shui shēng ","Tag":null,"Explanation":null,"English":null,"Sort":1,"Dynasty":"明"},{"Id":6835353,"Sentence":"十步一涉涧，苔石纷纵横。","Rank":0,"PoetryId":null,"Pinyin":"shǐ bù yī shè jiàn ，tāi dàn fēn zòng héng ","Tag":null,"Explanation":null,"English":null,"Sort":2,"Dynasty":"明"},{"Id":6835354,"Sentence":"仆夫失脚屡，况乃流潦盈。","Rank":0,"PoetryId":null,"Pinyin":"pū fū shī jiǎo lǚ ，kuàng nǎi lǐu lǎo yīng ","Tag":null,"Explanation":null,"English":null,"Sort":3,"Dynasty":"明"},{"Id":6835355,"Sentence":"阴木总自毙，怪禽时一鸣。","Rank":0,"PoetryId":null,"Pinyin":"yīn mù zǒng zì bì ，guài qǐn shǐ yī mǐng ","Tag":null,"Explanation":null,"English":null,"Sort":4,"Dynasty":"明"},{"Id":6835356,"Sentence":"远客在畏道，落日豺虎惊。","Rank":0,"PoetryId":null,"Pinyin":"yuǎn kè zài wèi dāo ，là rì chái hū jīng ","Tag":null,"Explanation":null,"English":null,"Sort":5,"Dynasty":"明"},{"Id":6835357,"Sentence":"前村喜近驿，暧暧烟火明。","Rank":0,"PoetryId":null,"Pinyin":"qián cūn xi jìn yì ，ài ài yān huǒ mǐng ","Tag":null,"Explanation":null,"English":null,"Sort":6,"Dynasty":"明"},{"Id":6835358,"Sentence":"解鞍不暇食，伫立嗟吾生。","Rank":0,"PoetryId":null,"Pinyin":"jiě ān bú xiá shǐ ，zhù lì jiē wú shēng ","Tag":null,"Explanation":null,"English":null,"Sort":7,"Dynasty":"明"}]}