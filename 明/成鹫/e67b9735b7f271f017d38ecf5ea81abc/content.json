{"Id":631839,"Title":"跳大王歌","Dynasty":"明","Author":"成鹫","Context":"蛮乡歌舞自称善，厥声可闻不可见。四月五月跳大王，家家刻木作鬼面。千丑万拙由心生，头角觺觺尽奇变。削成两耳贯双环，黑白青红随绘绚。长缨分结顶门边，俛仰周遮任方便。市来绛帛缝赭衣，承以素裳纫新练。长柄牙旗短柄簦，东官草帽冈州扇。粗缯细篾作游龙，肖首肖尾中连串。事事具足人力齐，次第椎牛集欢宴。大王端坐不饮酒，黄童白叟争酬劝。酒阑酷酊齐唱歌，呕哑啁啧无分辨。舁神入城城市空，大呼疾走看游龙。驭龙小儿戴鬼面，一步一跌来匆匆。左顾右盼各招手，头旋尾转相追从。游龙舞罢抚歌板，唱歌尽是头白翁。青葵半掩老面目，随声答响羞雷同。须臾磨旗万舞作，朱干玉戚纷兴戎。或击或刺冯而怒，或揖或让足而恭。忽焉而起忽而止，一一皆与神心通。舞罢偃旗卧金鼓，借问大王何所取。倾筐擎出斗与升，鬼面成群更歌舞。道旁观者不忍见，腼颜汗背交相觑。吁嗟乎，天下尽儿戏，举世同奔波。车毂交击人肩摩，俄而礼乐俄干戈。五斗折腰不足道，倾筐积少看成多。大王乃是死诸葛，含羞忍耻如之何。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e67b9735b7f271f017d38ecf5ea81abc","Step":0,"Verses":[{"Id":6722890,"Sentence":"蛮乡歌舞自称善，厥声可闻不可见。","Rank":0,"PoetryId":null,"Pinyin":"mán xiāng gē wǔ zì chèn shàn ，jué shēng kě wén bú kě jiàn ","Tag":null,"Explanation":null,"English":null,"Sort":0,"Dynasty":"明"},{"Id":6722891,"Sentence":"四月五月跳大王，家家刻木作鬼面。","Rank":0,"PoetryId":null,"Pinyin":"sì yuè wǔ yuè tiào dà wáng ，gū gū kè mù zuō gui miàn ","Tag":null,"Explanation":null,"English":null,"Sort":1,"Dynasty":"明"},{"Id":6722892,"Sentence":"千丑万拙由心生，头角觺觺尽奇变。","Rank":0,"PoetryId":null,"Pinyin":"qiān chǒu mò zhuō yóu xīn shēng ，tóu jiǎo yǐ yǐ jin jī biàn ","Tag":null,"Explanation":null,"English":null,"Sort":2,"Dynasty":"明"},{"Id":6722893,"Sentence":"削成两耳贯双环，黑白青红随绘绚。","Rank":0,"PoetryId":null,"Pinyin":"xiāo chéng liǎng ěr guàn shuāng huán ，hēi bái qīng gōng suǐ huì xuàn ","Tag":null,"Explanation":null,"English":null,"Sort":3,"Dynasty":"明"},{"Id":6722894,"Sentence":"长缨分结顶门边，俛仰周遮任方便。","Rank":0,"PoetryId":null,"Pinyin":"cháng yīng fēn jiē ding mén biān ，fǔ yǎng zhōu zhē rén fāng biàn ","Tag":null,"Explanation":null,"English":null,"Sort":4,"Dynasty":"明"},{"Id":6722895,"Sentence":"市来绛帛缝赭衣，承以素裳纫新练。","Rank":0,"PoetryId":null,"Pinyin":"shì lái jiàng bó féng zhě yī ，chéng yi sù cháng rèn xīn liàn ","Tag":null,"Explanation":null,"English":null,"Sort":5,"Dynasty":"明"},{"Id":6722896,"Sentence":"长柄牙旗短柄簦，东官草帽冈州扇。","Rank":0,"PoetryId":null,"Pinyin":"cháng bing yá qǐ duǎn bing dēng ，dōng guān cǎo mào gāng zhōu shān ","Tag":null,"Explanation":null,"English":null,"Sort":6,"Dynasty":"明"},{"Id":6722897,"Sentence":"粗缯细篾作游龙，肖首肖尾中连串。","Rank":0,"PoetryId":null,"Pinyin":"cū zēng xì miè zuō yóu lóng ，xiāo shǒu xiāo wěi zhōng lián chuàn ","Tag":null,"Explanation":null,"English":null,"Sort":7,"Dynasty":"明"},{"Id":6722898,"Sentence":"事事具足人力齐，次第椎牛集欢宴。","Rank":0,"PoetryId":null,"Pinyin":"shì shì jù zú rén lì jì ，cì dì chuǐ nǐu jǐ huān yàn ","Tag":null,"Explanation":null,"English":null,"Sort":8,"Dynasty":"明"},{"Id":6722899,"Sentence":"大王端坐不饮酒，黄童白叟争酬劝。","Rank":0,"PoetryId":null,"Pinyin":"dà wáng duān zuò bú yin jiu ，huáng tóng bái sǒu zhēng chóu quàn ","Tag":null,"Explanation":null,"English":null,"Sort":9,"Dynasty":"明"},{"Id":6722900,"Sentence":"酒阑酷酊齐唱歌，呕哑啁啧无分辨。","Rank":0,"PoetryId":null,"Pinyin":"jiu lán kù dīng jì chàng gē ，ǒu è zhāo zé mó fēn biàn ","Tag":null,"Explanation":null,"English":null,"Sort":10,"Dynasty":"明"},{"Id":6722901,"Sentence":"舁神入城城市空，大呼疾走看游龙。","Rank":0,"PoetryId":null,"Pinyin":"yú shén rù chéng chéng shì kōng ，dà hū jǐ zǒu kān yóu lóng ","Tag":null,"Explanation":null,"English":null,"Sort":11,"Dynasty":"明"},{"Id":6722902,"Sentence":"驭龙小儿戴鬼面，一步一跌来匆匆。","Rank":0,"PoetryId":null,"Pinyin":"yù lóng xiǎo ér dài gui miàn ，yī bù yī diē lái cōng cōng ","Tag":null,"Explanation":null,"English":null,"Sort":12,"Dynasty":"明"},{"Id":6722903,"Sentence":"左顾右盼各招手，头旋尾转相追从。","Rank":0,"PoetryId":null,"Pinyin":"zuǒ gù yòu pàn gě qiáo shǒu ，tóu xuán wěi zhuǎi xiāng zhuī cóng ","Tag":null,"Explanation":null,"English":null,"Sort":13,"Dynasty":"明"},{"Id":6722904,"Sentence":"游龙舞罢抚歌板，唱歌尽是头白翁。","Rank":0,"PoetryId":null,"Pinyin":"yóu lóng wǔ bā fǔ gē bǎn ，chàng gē jin shì tóu bái wēng ","Tag":null,"Explanation":null,"English":null,"Sort":14,"Dynasty":"明"},{"Id":6722905,"Sentence":"青葵半掩老面目，随声答响羞雷同。","Rank":0,"PoetryId":null,"Pinyin":"qīng kuǐ bàn yǎn lǎo miàn mù ，suǐ shēng dā xiǎng xīu léi tóng ","Tag":null,"Explanation":null,"English":null,"Sort":15,"Dynasty":"明"},{"Id":6722906,"Sentence":"须臾磨旗万舞作，朱干玉戚纷兴戎。","Rank":0,"PoetryId":null,"Pinyin":"xū yú mó qǐ mò wǔ zuō ，zhū gān yù qī fēn xīng róng ","Tag":null,"Explanation":null,"English":null,"Sort":16,"Dynasty":"明"},{"Id":6722907,"Sentence":"或击或刺冯而怒，或揖或让足而恭。","Rank":0,"PoetryId":null,"Pinyin":"huò jī huò cī féng ér nù ，huò yī huò ràng zú ér gōng ","Tag":null,"Explanation":null,"English":null,"Sort":17,"Dynasty":"明"},{"Id":6722908,"Sentence":"忽焉而起忽而止，一一皆与神心通。","Rank":0,"PoetryId":null,"Pinyin":"hū yān ér qi hū ér zhi ，yī yī jiē yú shén xīn tōng ","Tag":null,"Explanation":null,"English":null,"Sort":18,"Dynasty":"明"},{"Id":6722909,"Sentence":"舞罢偃旗卧金鼓，借问大王何所取。","Rank":0,"PoetryId":null,"Pinyin":"wǔ bā yǎn qǐ wò jīn gǔ ，jiè wèn dà wáng hé suǒ qǔ ","Tag":null,"Explanation":null,"English":null,"Sort":19,"Dynasty":"明"},{"Id":6722910,"Sentence":"倾筐擎出斗与升，鬼面成群更歌舞。","Rank":0,"PoetryId":null,"Pinyin":"qīng kuāng qǐng chū dǒu yú shēng ，gui miàn chéng qún gēng gē wǔ ","Tag":null,"Explanation":null,"English":null,"Sort":20,"Dynasty":"明"},{"Id":6722911,"Sentence":"道旁观者不忍见，腼颜汗背交相觑。","Rank":0,"PoetryId":null,"Pinyin":"dāo páng guān zhě bú rěn jiàn ，miǎn yán hán bēi jiāo xiāng qū ","Tag":null,"Explanation":null,"English":null,"Sort":21,"Dynasty":"明"},{"Id":6722912,"Sentence":"吁嗟乎，天下尽儿戏，举世同奔波。","Rank":0,"PoetryId":null,"Pinyin":"xū jiē hū ，tiān xià jin ér hū ，jǔ shì tóng bēn bō ","Tag":null,"Explanation":null,"English":null,"Sort":22,"Dynasty":"明"},{"Id":6722913,"Sentence":"车毂交击人肩摩，俄而礼乐俄干戈。","Rank":0,"PoetryId":null,"Pinyin":"chē gū jiāo jī rén jiān mā ，é ér li lè é gān gē ","Tag":null,"Explanation":null,"English":null,"Sort":23,"Dynasty":"明"},{"Id":6722914,"Sentence":"五斗折腰不足道，倾筐积少看成多。","Rank":0,"PoetryId":null,"Pinyin":"wǔ dǒu shé yāo bú zú dāo ，qīng kuāng jī shǎo kān chéng duō ","Tag":null,"Explanation":null,"English":null,"Sort":24,"Dynasty":"明"},{"Id":6722915,"Sentence":"大王乃是死诸葛，含羞忍耻如之何。","Rank":0,"PoetryId":null,"Pinyin":"dà wáng nǎi shì si zhū gé ，hán xīu rěn chi rú zhī hé ","Tag":null,"Explanation":null,"English":null,"Sort":25,"Dynasty":"明"}]}