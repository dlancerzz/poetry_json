{"Id":631834,"Title":"马将军杨恭人寿诗","Dynasty":"明","Author":"成鹫","Context":"生子当如马伏波，天南铜柱高嵯峨。文章迈伦功盖世，显扬事业应如何。古来将相多崛起，风云应运良有以。山川岳渎钟瑰奇，城则陶城水文水。水清蚌腹珠夜光，男儿七尺眉最良。中原射策推第一，云州建节鹰初扬。此身许国还将母，征衣取作斑衣舞。当宁论功及所生，黄麻墨敕传天语。天语煌煌出綍纶，华堂画锦何缤纷。兰孙高折一枝桂，雏凤还生五色文。东南多垒须仁将，我公久贮苍生望。棨戟遥临瘴海边，瞻云陟屺增惆怅。临行受命曾书绅，忠孝大义何谆谆。矢心矢志报明主，孺慕难忘白发人。人生有子万事足，含饴弄孙增百福。孟母宅边佳气多，南人岭外欢声祝。棘门有客曳长裾，将军知我狂接舆。高歌一曲望风拜，礼虽不足心有馀。殷勤报语登坛客，云台为尔虚前席。翟茀不来长倚门，翘首云鹏振双翼。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c67be5bf2918297626c9fd2517c97d3f","Step":0,"Verses":[{"Id":6550828,"Sentence":"生子当如马伏波，天南铜柱高嵯峨。","Rank":0,"PoetryId":null,"Pinyin":"shēng zi dāng rú mǎ fú bō ，tiān nā tóng zhù gāo cuó é ","Tag":null,"Explanation":null,"English":null,"Sort":0,"Dynasty":"明"},{"Id":6550829,"Sentence":"文章迈伦功盖世，显扬事业应如何。","Rank":0,"PoetryId":null,"Pinyin":"wén zhāng mài lún gōng gài shì ，xiǎn yáng shì yè yīng rú hé ","Tag":null,"Explanation":null,"English":null,"Sort":1,"Dynasty":"明"},{"Id":6550830,"Sentence":"古来将相多崛起，风云应运良有以。","Rank":0,"PoetryId":null,"Pinyin":"gǔ lái jiāng xiāng duō jué qi ，fēng yún yīng yùn liáng yǒu yi ","Tag":null,"Explanation":null,"English":null,"Sort":2,"Dynasty":"明"},{"Id":6550831,"Sentence":"山川岳渎钟瑰奇，城则陶城水文水。","Rank":0,"PoetryId":null,"Pinyin":"shān chuān yuè dú zhōng guī jī ，chéng zé táo chéng shui wén shui ","Tag":null,"Explanation":null,"English":null,"Sort":3,"Dynasty":"明"},{"Id":6550832,"Sentence":"水清蚌腹珠夜光，男儿七尺眉最良。","Rank":0,"PoetryId":null,"Pinyin":"shui qīng bàng fù zhū yè guāng ，nán ér qī chě méi zuì liáng ","Tag":null,"Explanation":null,"English":null,"Sort":4,"Dynasty":"明"},{"Id":6550833,"Sentence":"中原射策推第一，云州建节鹰初扬。","Rank":0,"PoetryId":null,"Pinyin":"zhōng yuán shè cè tuī dì yī ，yún zhōu jiàn jiē yīng chū yáng ","Tag":null,"Explanation":null,"English":null,"Sort":5,"Dynasty":"明"},{"Id":6550834,"Sentence":"此身许国还将母，征衣取作斑衣舞。","Rank":0,"PoetryId":null,"Pinyin":"ci shēn hǔ guó hái jiāng mǔ ，zhēng yī qǔ zuō bān yī wǔ ","Tag":null,"Explanation":null,"English":null,"Sort":6,"Dynasty":"明"},{"Id":6550835,"Sentence":"当宁论功及所生，黄麻墨敕传天语。","Rank":0,"PoetryId":null,"Pinyin":"dāng nǐng lún gōng jǐ suǒ shēng ，huáng mā mò chì chuán tiān yǔ ","Tag":null,"Explanation":null,"English":null,"Sort":7,"Dynasty":"明"},{"Id":6550836,"Sentence":"天语煌煌出綍纶，华堂画锦何缤纷。","Rank":0,"PoetryId":null,"Pinyin":"tiān yǔ huāng huāng chū fú guān ，huā táng huà jin hé bīn fēn ","Tag":null,"Explanation":null,"English":null,"Sort":8,"Dynasty":"明"},{"Id":6550837,"Sentence":"兰孙高折一枝桂，雏凤还生五色文。","Rank":0,"PoetryId":null,"Pinyin":"lán sūn gāo shé yī zhī guì ，chú fèng hái shēng wǔ sè wén ","Tag":null,"Explanation":null,"English":null,"Sort":9,"Dynasty":"明"},{"Id":6550838,"Sentence":"东南多垒须仁将，我公久贮苍生望。","Rank":0,"PoetryId":null,"Pinyin":"dōng nā duō lěi xū rén jiāng ，wǒ gōng jiu zhù cāng shēng wàng ","Tag":null,"Explanation":null,"English":null,"Sort":10,"Dynasty":"明"},{"Id":6550839,"Sentence":"棨戟遥临瘴海边，瞻云陟屺增惆怅。","Rank":0,"PoetryId":null,"Pinyin":"qi ji yáo lǐn zhàng hǎi biān ，zhān yún zhì qi zēng chóu chàng ","Tag":null,"Explanation":null,"English":null,"Sort":11,"Dynasty":"明"},{"Id":6550840,"Sentence":"临行受命曾书绅，忠孝大义何谆谆。","Rank":0,"PoetryId":null,"Pinyin":"lǐn háng shòu mìng céng shū shēn ，zhōng xiào dà yǐ hé zhūn zhūn ","Tag":null,"Explanation":null,"English":null,"Sort":12,"Dynasty":"明"},{"Id":6550841,"Sentence":"矢心矢志报明主，孺慕难忘白发人。","Rank":0,"PoetryId":null,"Pinyin":"shi xīn shi zhì bào mǐng zhǔ ，rú mù nán wàng bái fā rén ","Tag":null,"Explanation":null,"English":null,"Sort":13,"Dynasty":"明"},{"Id":6550842,"Sentence":"人生有子万事足，含饴弄孙增百福。","Rank":0,"PoetryId":null,"Pinyin":"rén shēng yǒu zi mò shì zú ，hán yǐ lòng sūn zēng bǎi fú ","Tag":null,"Explanation":null,"English":null,"Sort":14,"Dynasty":"明"},{"Id":6550843,"Sentence":"孟母宅边佳气多，南人岭外欢声祝。","Rank":0,"PoetryId":null,"Pinyin":"mèng mǔ zhái biān jiā qì duō ，nā rén ling wài huān shēng zhù ","Tag":null,"Explanation":null,"English":null,"Sort":15,"Dynasty":"明"},{"Id":6550844,"Sentence":"棘门有客曳长裾，将军知我狂接舆。","Rank":0,"PoetryId":null,"Pinyin":"jǐ mén yǒu kè yè cháng jū ，jiāng jūn zhī wǒ kuáng jiē yú ","Tag":null,"Explanation":null,"English":null,"Sort":16,"Dynasty":"明"},{"Id":6550845,"Sentence":"高歌一曲望风拜，礼虽不足心有馀。","Rank":0,"PoetryId":null,"Pinyin":"gāo gē yī qū wàng fēng bài ，li suī bú zú xīn yǒu yú ","Tag":null,"Explanation":null,"English":null,"Sort":17,"Dynasty":"明"},{"Id":6550846,"Sentence":"殷勤报语登坛客，云台为尔虚前席。","Rank":0,"PoetryId":null,"Pinyin":"yān qǐn bào yǔ dēng tán kè ，yún tāi wéi ěr xū qián xǐ ","Tag":null,"Explanation":null,"English":null,"Sort":18,"Dynasty":"明"},{"Id":6550847,"Sentence":"翟茀不来长倚门，翘首云鹏振双翼。","Rank":0,"PoetryId":null,"Pinyin":"dǐ bó bú lái cháng yi mén ，qiáo shǒu yún péng zhèn shuāng yì ","Tag":null,"Explanation":null,"English":null,"Sort":19,"Dynasty":"明"}]}