{"Id":529006,"Title":"报国寺饯薛君采缘陪诸僚登毗卢阁二十四韵","Dynasty":"明","Author":"李舜臣","Context":"宝阁凌阊阖，煌煌镇帝京。梵宫兹栋宇，尘世俯檐楹。饮饯叨群哲，追随缘一行。良辰属景豁，极眺有山晴。王粲销忧兴，玄晖抚化情。如闻钧乐发，想见玉毫呈。晤语应朝彻，相看或籁鸣。傍徨翻不惬，悽恻故多婴。吐鲁今深寇，河湟正用兵。御裘心耿耿，班马泣喤喤。况复横戈卒，还馀细柳营。皇灵须震叠，百二此藩屏。谋庙思裴令，喻薪忆贾生。时犹工贝锦，星独耀欃枪。鸡犬寰中困，貂珰座上盈。嫠怀常似丧，渴病分无成。念拙机甘息，包荒德莫名。湿灰悲列子，肯綮感庖丁。贱子公车辱，同人意气宏。忘年期好我，奋藻愧登瀛。顿觉游蒙尽，弥怜灏气清。繁霜疏古木，残律振寒城。赏倦谈禅夕，魂劳去客旌。凄凉燕燕赋，朗咏骨为惊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"88ad70471e6afed9d9aaa8c49c3996d6","Step":0,"Verses":[{"Id":6947836,"Sentence":"宝阁凌阊阖，煌煌镇帝京。","Rank":0,"PoetryId":null,"Pinyin":"bǎo gé līng chāng hé ，huāng huāng zhēn dì jīng ","Tag":null,"Explanation":null,"English":null,"Sort":0,"Dynasty":"明"},{"Id":6947837,"Sentence":"梵宫兹栋宇，尘世俯檐楹。","Rank":0,"PoetryId":null,"Pinyin":"fàn gōng cǐ dòng yǔ ，chén shì fǔ yán yǐng ","Tag":null,"Explanation":null,"English":null,"Sort":1,"Dynasty":"明"},{"Id":6947838,"Sentence":"饮饯叨群哲，追随缘一行。","Rank":0,"PoetryId":null,"Pinyin":"yin jiàn dāo qún zhé ，zhuī suǐ yuán yī háng ","Tag":null,"Explanation":null,"English":null,"Sort":2,"Dynasty":"明"},{"Id":6947839,"Sentence":"良辰属景豁，极眺有山晴。","Rank":0,"PoetryId":null,"Pinyin":"liáng chén shǔ jing huá ，jǐ tiào yǒu shān qǐng ","Tag":null,"Explanation":null,"English":null,"Sort":3,"Dynasty":"明"},{"Id":6947840,"Sentence":"王粲销忧兴，玄晖抚化情。","Rank":0,"PoetryId":null,"Pinyin":"wáng càn xiāo yōu xīng ，xuán huī fǔ huā qǐng ","Tag":null,"Explanation":null,"English":null,"Sort":4,"Dynasty":"明"},{"Id":6947841,"Sentence":"如闻钧乐发，想见玉毫呈。","Rank":0,"PoetryId":null,"Pinyin":"rú wén jūn lè fā ，xiǎng jiàn yù háo chéng ","Tag":null,"Explanation":null,"English":null,"Sort":5,"Dynasty":"明"},{"Id":6947842,"Sentence":"晤语应朝彻，相看或籁鸣。","Rank":0,"PoetryId":null,"Pinyin":"wù yǔ yīng cháo chè ，xiāng kān huò lài mǐng ","Tag":null,"Explanation":null,"English":null,"Sort":6,"Dynasty":"明"},{"Id":6947843,"Sentence":"傍徨翻不惬，悽恻故多婴。","Rank":0,"PoetryId":null,"Pinyin":"bàng huáng fān bú qiè ，qī cè gù duō yīng ","Tag":null,"Explanation":null,"English":null,"Sort":7,"Dynasty":"明"},{"Id":6947844,"Sentence":"吐鲁今深寇，河湟正用兵。","Rank":0,"PoetryId":null,"Pinyin":"tǔ lǔ jīn shēn kòu ，hé huáng zhēng yòng bīng ","Tag":null,"Explanation":null,"English":null,"Sort":8,"Dynasty":"明"},{"Id":6947845,"Sentence":"御裘心耿耿，班马泣喤喤。","Rank":0,"PoetryId":null,"Pinyin":"yù qǐu xīn gěng gěng ，bān mǎ qì huáng huáng ","Tag":null,"Explanation":null,"English":null,"Sort":9,"Dynasty":"明"},{"Id":6947846,"Sentence":"况复横戈卒，还馀细柳营。","Rank":0,"PoetryId":null,"Pinyin":"kuàng fù héng gē cù ，hái yú xì liu yǐng ","Tag":null,"Explanation":null,"English":null,"Sort":10,"Dynasty":"明"},{"Id":6947847,"Sentence":"皇灵须震叠，百二此藩屏。","Rank":0,"PoetryId":null,"Pinyin":"huáng lǐng xū zhèn dié ，bǎi èr ci fān bīng ","Tag":null,"Explanation":null,"English":null,"Sort":11,"Dynasty":"明"},{"Id":6947848,"Sentence":"谋庙思裴令，喻薪忆贾生。","Rank":0,"PoetryId":null,"Pinyin":"móu miào sāi péi ling ，yù xīn yì gǔ shēng ","Tag":null,"Explanation":null,"English":null,"Sort":12,"Dynasty":"明"},{"Id":6947849,"Sentence":"时犹工贝锦，星独耀欃枪。","Rank":0,"PoetryId":null,"Pinyin":"shǐ yóu gōng bèi jin ，xīng dú yào chán qiāng ","Tag":null,"Explanation":null,"English":null,"Sort":13,"Dynasty":"明"},{"Id":6947850,"Sentence":"鸡犬寰中困，貂珰座上盈。","Rank":0,"PoetryId":null,"Pinyin":"jī quǎn huán zhōng kùn ，diāo dāng zuò shǎng yīng ","Tag":null,"Explanation":null,"English":null,"Sort":14,"Dynasty":"明"},{"Id":6947851,"Sentence":"嫠怀常似丧，渴病分无成。","Rank":0,"PoetryId":null,"Pinyin":"lǐ huái cháng shì sāng ，kě bìng fēn mó chéng ","Tag":null,"Explanation":null,"English":null,"Sort":15,"Dynasty":"明"},{"Id":6947852,"Sentence":"念拙机甘息，包荒德莫名。","Rank":0,"PoetryId":null,"Pinyin":"niàn zhuō jī gān xī ，bāo huāng dé mò mǐng ","Tag":null,"Explanation":null,"English":null,"Sort":16,"Dynasty":"明"},{"Id":6947853,"Sentence":"湿灰悲列子，肯綮感庖丁。","Rank":0,"PoetryId":null,"Pinyin":"shī huī bēi liè zi ，kěn qi gǎn páo dīng ","Tag":null,"Explanation":null,"English":null,"Sort":17,"Dynasty":"明"},{"Id":6947854,"Sentence":"贱子公车辱，同人意气宏。","Rank":0,"PoetryId":null,"Pinyin":"jiàn zi gōng chē rǔ ，tóng rén yì qì hóng ","Tag":null,"Explanation":null,"English":null,"Sort":18,"Dynasty":"明"},{"Id":6947855,"Sentence":"忘年期好我，奋藻愧登瀛。","Rank":0,"PoetryId":null,"Pinyin":"wàng nián jī hǎo wǒ ，fèn zǎo kuì dēng yǐng ","Tag":null,"Explanation":null,"English":null,"Sort":19,"Dynasty":"明"},{"Id":6947856,"Sentence":"顿觉游蒙尽，弥怜灏气清。","Rank":0,"PoetryId":null,"Pinyin":"dú jiào yóu mēng jin ，mǐ lián hào qì qīng ","Tag":null,"Explanation":null,"English":null,"Sort":20,"Dynasty":"明"},{"Id":6947857,"Sentence":"繁霜疏古木，残律振寒城。","Rank":0,"PoetryId":null,"Pinyin":"fán shuāng shū gǔ mù ，cán lǜ zhèn hán chéng ","Tag":null,"Explanation":null,"English":null,"Sort":21,"Dynasty":"明"},{"Id":6947858,"Sentence":"赏倦谈禅夕，魂劳去客旌。","Rank":0,"PoetryId":null,"Pinyin":"shǎng juàn tán chán xī ，hún láo qù kè jīng ","Tag":null,"Explanation":null,"English":null,"Sort":22,"Dynasty":"明"},{"Id":6947859,"Sentence":"凄凉燕燕赋，朗咏骨为惊。","Rank":0,"PoetryId":null,"Pinyin":"qī liáng yān yān fù ，lǎng yǒng gū wéi jīng ","Tag":null,"Explanation":null,"English":null,"Sort":23,"Dynasty":"明"}]}