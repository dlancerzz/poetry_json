{"Id":480470,"Title":"题滑州吏目张文质所藏鲍节判见赠吴兴唐子华画云山小景图","Dynasty":"明","Author":"宋讷","Context":"君不见夏圭昔写渔村春雾时，江山半入无声诗。又不见马麟昔作关山秋色图，千里风烟来座隅。夏圭马麟去已远，一入九原呼不返。只今画者乱如麻，吴兴近数唐子华。子华非夏亦非马，得意云山自挥洒。一幅生绡不满尺，平远高深生笔下。恍如坐我武夷山，主人见客开柴关。幽蹊曲径归路迷，白云引出青松间。又如坐我潇湘侧，渔子舣舟来迓客。水边篱落自成村，伫望九疑江树隔。隔岸人家茅盖亭，过桥二老指山青。飞泉落层石，古木挂寒藤。晴窗忽看不似画，霏丹凝翠疑天生。相对融心神，顿觉尘梦醒。疏懒胸中有丘壑，得此珍藏作清乐。平生寓意不留意，一朝笑赠芙蓉幕。芙蓉幕底风流宾，高堂挂壁无红尘。公余把酒自怡悦，便是云山图上人。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"64d956bf69d9d62ae1f31b4d1335c538","Step":0,"Verses":[{"Id":6366490,"Sentence":"君不见夏圭昔写渔村春雾时，江山半入无声诗。","Rank":0,"PoetryId":null,"Pinyin":"jūn bú jiàn xià guī xī xiě yú cūn chūn wù shǐ ，jiāng shān bàn rù mó shēng shī ","Tag":null,"Explanation":null,"English":null,"Sort":0,"Dynasty":"明"},{"Id":6366491,"Sentence":"又不见马麟昔作关山秋色图，千里风烟来座隅。","Rank":0,"PoetryId":null,"Pinyin":"yòu bú jiàn mǎ lǐn xī zuō guān shān qīu sè tú ，qiān li fēng yān lái zuò yú ","Tag":null,"Explanation":null,"English":null,"Sort":1,"Dynasty":"明"},{"Id":6366492,"Sentence":"夏圭马麟去已远，一入九原呼不返。","Rank":0,"PoetryId":null,"Pinyin":"xià guī mǎ lǐn qù yi yuǎn ，yī rù jiu yuán hū bú fǎn ","Tag":null,"Explanation":null,"English":null,"Sort":2,"Dynasty":"明"},{"Id":6366493,"Sentence":"只今画者乱如麻，吴兴近数唐子华。","Rank":0,"PoetryId":null,"Pinyin":"zhī jīn huà zhě luàn rú mā ，wú xīng jìn shǔ táng zi huā ","Tag":null,"Explanation":null,"English":null,"Sort":3,"Dynasty":"明"},{"Id":6366494,"Sentence":"子华非夏亦非马，得意云山自挥洒。","Rank":0,"PoetryId":null,"Pinyin":"zi huā fēi xià yì fēi mǎ ，dé yì yún shān zì huī sǎ ","Tag":null,"Explanation":null,"English":null,"Sort":4,"Dynasty":"明"},{"Id":6366495,"Sentence":"一幅生绡不满尺，平远高深生笔下。","Rank":0,"PoetryId":null,"Pinyin":"yī fú shēng xiāo bú mǎn chě ，pǐng yuǎn gāo shēn shēng bi xià ","Tag":null,"Explanation":null,"English":null,"Sort":5,"Dynasty":"明"},{"Id":6366496,"Sentence":"恍如坐我武夷山，主人见客开柴关。","Rank":0,"PoetryId":null,"Pinyin":"huǎng rú zuò wǒ wǔ yǐ shān ，zhǔ rén jiàn kè kāi chái guān ","Tag":null,"Explanation":null,"English":null,"Sort":6,"Dynasty":"明"},{"Id":6366497,"Sentence":"幽蹊曲径归路迷，白云引出青松间。","Rank":0,"PoetryId":null,"Pinyin":"yōu qī qū jìng guī lù mī ，bái yún yin chū qīng sōng jiān ","Tag":null,"Explanation":null,"English":null,"Sort":7,"Dynasty":"明"},{"Id":6366498,"Sentence":"又如坐我潇湘侧，渔子舣舟来迓客。","Rank":0,"PoetryId":null,"Pinyin":"yòu rú zuò wǒ xiāo xiāng cè ，yú zi yi zhōu lái yà kè ","Tag":null,"Explanation":null,"English":null,"Sort":8,"Dynasty":"明"},{"Id":6366499,"Sentence":"水边篱落自成村，伫望九疑江树隔。","Rank":0,"PoetryId":null,"Pinyin":"shui biān lǐ là zì chéng cūn ，zhù wàng jiu yǐ jiāng shù gé ","Tag":null,"Explanation":null,"English":null,"Sort":9,"Dynasty":"明"},{"Id":6366500,"Sentence":"隔岸人家茅盖亭，过桥二老指山青。","Rank":0,"PoetryId":null,"Pinyin":"gé àn rén gū máo gài tǐng ，guō qiáo èr lǎo zhi shān qīng ","Tag":null,"Explanation":null,"English":null,"Sort":10,"Dynasty":"明"},{"Id":6366501,"Sentence":"飞泉落层石，古木挂寒藤。","Rank":0,"PoetryId":null,"Pinyin":"fēi quán là céng dàn ，gǔ mù guà hán téng ","Tag":null,"Explanation":null,"English":null,"Sort":11,"Dynasty":"明"},{"Id":6366502,"Sentence":"晴窗忽看不似画，霏丹凝翠疑天生。","Rank":0,"PoetryId":null,"Pinyin":"qǐng chuāng hū kān bú shì huà ，fēi dān nǐng cuì yǐ tiān shēng ","Tag":null,"Explanation":null,"English":null,"Sort":12,"Dynasty":"明"},{"Id":6366503,"Sentence":"相对融心神，顿觉尘梦醒。","Rank":0,"PoetryId":null,"Pinyin":"xiāng duì róng xīn shén ，dú jiào chén mèng xing ","Tag":null,"Explanation":null,"English":null,"Sort":13,"Dynasty":"明"},{"Id":6366504,"Sentence":"疏懒胸中有丘壑，得此珍藏作清乐。","Rank":0,"PoetryId":null,"Pinyin":"shū lǎn xiōng zhōng yǒu qīu hè ，dé ci zhēn cáng zuō qīng lè ","Tag":null,"Explanation":null,"English":null,"Sort":14,"Dynasty":"明"},{"Id":6366505,"Sentence":"平生寓意不留意，一朝笑赠芙蓉幕。","Rank":0,"PoetryId":null,"Pinyin":"pǐng shēng yù yì bú lǐu yì ，yī cháo xiào zèng fú róng mù ","Tag":null,"Explanation":null,"English":null,"Sort":15,"Dynasty":"明"},{"Id":6366506,"Sentence":"芙蓉幕底风流宾，高堂挂壁无红尘。","Rank":0,"PoetryId":null,"Pinyin":"fú róng mù 底fēng lǐu bīn ，gāo táng guà bì mó gōng chén ","Tag":null,"Explanation":null,"English":null,"Sort":16,"Dynasty":"明"},{"Id":6366507,"Sentence":"公余把酒自怡悦，便是云山图上人。","Rank":0,"PoetryId":null,"Pinyin":"gōng yú bǎ jiu zì yǐ yuè ，biàn shì yún shān tú shǎng rén ","Tag":null,"Explanation":null,"English":null,"Sort":17,"Dynasty":"明"}]}