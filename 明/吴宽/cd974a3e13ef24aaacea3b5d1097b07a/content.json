{"Id":668382,"Title":"负暄","Dynasty":"明","Author":"吴宽","Context":"朝坐见日升，夕坐见日落。午坐日更多，煖气如火灼。陋居类田家，不省在城郭。高树凡数株，黄叶被霜搏。何曾遮阳乌，更复聚寒雀。傍不启窗扉，前不垂帐幕。炙背真可献，此语非善谑。昌黎却避景，迁坐身屡作。我幸无此劳，竟日不展脚。自我有此居，绵裘不重着。冬日何可爱，可爱更可乐。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cd974a3e13ef24aaacea3b5d1097b07a","Step":0,"Verses":[{"Id":7353783,"Sentence":"朝坐见日升，夕坐见日落。","Rank":0,"PoetryId":null,"Pinyin":"cháo zuò jiàn rì shēng ，xī zuò jiàn rì là ","Tag":null,"Explanation":null,"English":null,"Sort":0,"Dynasty":"明"},{"Id":7353784,"Sentence":"午坐日更多，煖气如火灼。","Rank":0,"PoetryId":null,"Pinyin":"wǔ zuò rì gēng duō ，nuǎn qì rú huǒ zhuó ","Tag":null,"Explanation":null,"English":null,"Sort":1,"Dynasty":"明"},{"Id":7353785,"Sentence":"陋居类田家，不省在城郭。","Rank":0,"PoetryId":null,"Pinyin":"lòu jū lèi tián gū ，bú shěng zài chéng guō ","Tag":null,"Explanation":null,"English":null,"Sort":2,"Dynasty":"明"},{"Id":7353786,"Sentence":"高树凡数株，黄叶被霜搏。","Rank":0,"PoetryId":null,"Pinyin":"gāo shù fán shǔ zhū ，huáng xié bèi shuāng bó ","Tag":null,"Explanation":null,"English":null,"Sort":3,"Dynasty":"明"},{"Id":7353787,"Sentence":"何曾遮阳乌，更复聚寒雀。","Rank":0,"PoetryId":null,"Pinyin":"hé céng zhē yáng wū ，gēng fù jù hán qiāo ","Tag":null,"Explanation":null,"English":null,"Sort":4,"Dynasty":"明"},{"Id":7353788,"Sentence":"傍不启窗扉，前不垂帐幕。","Rank":0,"PoetryId":null,"Pinyin":"bàng bú qi chuāng fēi ，qián bú chuǐ zhàng mù ","Tag":null,"Explanation":null,"English":null,"Sort":5,"Dynasty":"明"},{"Id":7353789,"Sentence":"炙背真可献，此语非善谑。","Rank":0,"PoetryId":null,"Pinyin":"zhì bēi zhēn kě suō ，ci yǔ fēi shàn xuè ","Tag":null,"Explanation":null,"English":null,"Sort":6,"Dynasty":"明"},{"Id":7353790,"Sentence":"昌黎却避景，迁坐身屡作。","Rank":0,"PoetryId":null,"Pinyin":"chāng lǐ què bì jing ，qiān zuò shēn lǚ zuō ","Tag":null,"Explanation":null,"English":null,"Sort":7,"Dynasty":"明"},{"Id":7353791,"Sentence":"我幸无此劳，竟日不展脚。","Rank":0,"PoetryId":null,"Pinyin":"wǒ xìng mó ci láo ，jìng rì bú zhǎn jiǎo ","Tag":null,"Explanation":null,"English":null,"Sort":8,"Dynasty":"明"},{"Id":7353792,"Sentence":"自我有此居，绵裘不重着。","Rank":0,"PoetryId":null,"Pinyin":"zì wǒ yǒu ci jū ，mián qǐu bú chóng zhāo ","Tag":null,"Explanation":null,"English":null,"Sort":9,"Dynasty":"明"},{"Id":7353793,"Sentence":"冬日何可爱，可爱更可乐。","Rank":0,"PoetryId":null,"Pinyin":"dōng rì hé kě ài ，kě ài gēng kě lè ","Tag":null,"Explanation":null,"English":null,"Sort":10,"Dynasty":"明"}]}