{"Id":641505,"Title":"春来曲","Dynasty":"明","Author":"解缙","Context":"人逢春来喜，我逢春来悲。春来春去催人老，百年光阴能几时。去年当春发如漆，今年逢春鬓若丝。人逢春到好颜色，我见春来头愈白。一片飘潇似雪垂，纵有春风清不得。忆我初年十四五，每到春来强欲舞。读书一目数行下，醉后传觞不知数。一朝辞家入京国，正是莺花二三月。东风满路马蹄轻，挥鞭走遍长安陌。此时红颜方少年，瀛洲步武如飞仙。常临螭陛奉清跸，时拂云笺近御筵。自从衰病困怀抱，一回见春一回老。趋朝上马要人扶，形态龙钟貌枯槁。寻常怕雨又悲风，白日看花如雾中。酒肠不惯易成醉，诗句懒题那得工。昔何勇锐今如此，始信蹉跎真老矣。吁嗟天运本自然，寒暑倏忽相推迁。老?彭祖今安在，瑶池弱水皆虚传。眼前岂无旷达者，击节和我春来篇。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"fdc787dcb6c0ad1f3aad28992ac153d2","Step":0,"Verses":[{"Id":7302915,"Sentence":"人逢春来喜，我逢春来悲。","Rank":0,"PoetryId":null,"Pinyin":"rén féng chūn lái xi ，wǒ féng chūn lái bēi ","Tag":null,"Explanation":null,"English":null,"Sort":0,"Dynasty":"明"},{"Id":7302916,"Sentence":"春来春去催人老，百年光阴能几时。","Rank":0,"PoetryId":null,"Pinyin":"chūn lái chūn qù cuī rén lǎo ，bǎi nián guāng yīn néng jī shǐ ","Tag":null,"Explanation":null,"English":null,"Sort":1,"Dynasty":"明"},{"Id":7302917,"Sentence":"去年当春发如漆，今年逢春鬓若丝。","Rank":0,"PoetryId":null,"Pinyin":"qù nián dāng chūn fā rú qī ，jīn nián féng chūn bìn rě sī ","Tag":null,"Explanation":null,"English":null,"Sort":2,"Dynasty":"明"},{"Id":7302918,"Sentence":"人逢春到好颜色，我见春来头愈白。","Rank":0,"PoetryId":null,"Pinyin":"rén féng chūn dào hǎo yán sè ，wǒ jiàn chūn lái tóu yù bái ","Tag":null,"Explanation":null,"English":null,"Sort":3,"Dynasty":"明"},{"Id":7302919,"Sentence":"一片飘潇似雪垂，纵有春风清不得。","Rank":0,"PoetryId":null,"Pinyin":"yī piān piāo xiāo shì xuě chuǐ ，zòng yǒu chūn fēng qīng bú dé ","Tag":null,"Explanation":null,"English":null,"Sort":4,"Dynasty":"明"},{"Id":7302920,"Sentence":"忆我初年十四五，每到春来强欲舞。","Rank":0,"PoetryId":null,"Pinyin":"yì wǒ chū nián shǐ sì wǔ ，měi dào chūn lái jiàng yù wǔ ","Tag":null,"Explanation":null,"English":null,"Sort":5,"Dynasty":"明"},{"Id":7302921,"Sentence":"读书一目数行下，醉后传觞不知数。","Rank":0,"PoetryId":null,"Pinyin":"dòu shū yī mù shǔ háng xià ，zuì hòu chuán shāng bú zhī shǔ ","Tag":null,"Explanation":null,"English":null,"Sort":6,"Dynasty":"明"},{"Id":7302922,"Sentence":"一朝辞家入京国，正是莺花二三月。","Rank":0,"PoetryId":null,"Pinyin":"yī cháo cǐ gū rù jīng guó ，zhēng shì yīng huā èr sān yuè ","Tag":null,"Explanation":null,"English":null,"Sort":7,"Dynasty":"明"},{"Id":7302923,"Sentence":"东风满路马蹄轻，挥鞭走遍长安陌。","Rank":0,"PoetryId":null,"Pinyin":"dōng fēng mǎn lù mǎ tǐ qīng ，huī biān zǒu biàn cháng ān mò ","Tag":null,"Explanation":null,"English":null,"Sort":8,"Dynasty":"明"},{"Id":7302924,"Sentence":"此时红颜方少年，瀛洲步武如飞仙。","Rank":0,"PoetryId":null,"Pinyin":"ci shǐ gōng yán fāng shǎo nián ，yǐng zhōu bù wǔ rú fēi xiān ","Tag":null,"Explanation":null,"English":null,"Sort":9,"Dynasty":"明"},{"Id":7302925,"Sentence":"常临螭陛奉清跸，时拂云笺近御筵。","Rank":0,"PoetryId":null,"Pinyin":"cháng lǐn chī bì fèng qīng bì ，shǐ bì yún jiān jìn yù yán ","Tag":null,"Explanation":null,"English":null,"Sort":10,"Dynasty":"明"},{"Id":7302926,"Sentence":"自从衰病困怀抱，一回见春一回老。","Rank":0,"PoetryId":null,"Pinyin":"zì cóng cuī bìng kùn huái bào ，yī huǐ jiàn chūn yī huǐ lǎo ","Tag":null,"Explanation":null,"English":null,"Sort":11,"Dynasty":"明"},{"Id":7302927,"Sentence":"趋朝上马要人扶，形态龙钟貌枯槁。","Rank":0,"PoetryId":null,"Pinyin":"qū cháo shǎng mǎ yāo rén fú ，xǐng tài lóng zhōng mào kū gǎo ","Tag":null,"Explanation":null,"English":null,"Sort":12,"Dynasty":"明"},{"Id":7302928,"Sentence":"寻常怕雨又悲风，白日看花如雾中。","Rank":0,"PoetryId":null,"Pinyin":"xún cháng pà yǔ yòu bēi fēng ，bái rì kān huā rú wù zhōng ","Tag":null,"Explanation":null,"English":null,"Sort":13,"Dynasty":"明"},{"Id":7302929,"Sentence":"酒肠不惯易成醉，诗句懒题那得工。","Rank":0,"PoetryId":null,"Pinyin":"jiu cháng bú guàn yì chéng zuì ，shī gōu lǎn tǐ nā dé gōng ","Tag":null,"Explanation":null,"English":null,"Sort":14,"Dynasty":"明"},{"Id":7302930,"Sentence":"昔何勇锐今如此，始信蹉跎真老矣。","Rank":0,"PoetryId":null,"Pinyin":"xī hé yǒng ruì jīn rú ci ，shi xìn cuō tuó zhēn lǎo yi ","Tag":null,"Explanation":null,"English":null,"Sort":15,"Dynasty":"明"},{"Id":7302931,"Sentence":"吁嗟天运本自然，寒暑倏忽相推迁。","Rank":0,"PoetryId":null,"Pinyin":"xū jiē tiān yùn běn zì rán ，hán shǔ shū hū xiāng tuī qiān ","Tag":null,"Explanation":null,"English":null,"Sort":16,"Dynasty":"明"},{"Id":7302932,"Sentence":"老?彭祖今安在，瑶池弱水皆虚传。","Rank":0,"PoetryId":null,"Pinyin":"lǎo ?péng zǔ jīn ān zài ，yáo chǐ ruò shui jiē xū chuán ","Tag":null,"Explanation":null,"English":null,"Sort":17,"Dynasty":"明"},{"Id":7302933,"Sentence":"眼前岂无旷达者，击节和我春来篇。","Rank":0,"PoetryId":null,"Pinyin":"yǎn qián qi mó kuàng dá zhě ，jī jiē hé wǒ chūn lái piān ","Tag":null,"Explanation":null,"English":null,"Sort":18,"Dynasty":"明"}]}