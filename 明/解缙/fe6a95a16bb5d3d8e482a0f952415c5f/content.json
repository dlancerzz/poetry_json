{"Id":641492,"Title":"白扇歌","Dynasty":"明","Author":"解缙","Context":"剡溪白茧青筼筜，素练翠涛霜雪光。金刀剪出云一片，入手飒飒清风凉。奢俭适中不盈束，舒卷因时惬人欲。碧波潋滟海天平，清香潇洒淇园绿。绝胜娥眉山月半轮秋，又如渤海玉树珊瑚钩。白羽之轻不足比，齐纨虽洁那能俦。伟哉官样何从得，不方不圆亦不缺。鼋鼍跃破玻璃纹，凤凰踏断琅玕节。疑似嫦娥月下裁，狂风吹堕天山侧。又疑冯夷捧出碧波心，江妃水仙惜不得。祝融南来鞭火龙，闾阎尽在红炉中。窗下书生当此际，便觉两腋习习生清风，飘然如在蓬莱宫。又如驾驭羽轮飙车渡弱水，十洲挂在冰壶里。翱翔三千界，扶摇九万里。排云叫阊阖，乾坤净如洗。何须避暑子云亭，何须濯热瑶池冰，何须远访芙蓉城。青冥风露非人世，何如此扇之清清。玉川子，丹邱生，胡不持之朝帝阙，为我扫除天下热。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"fe6a95a16bb5d3d8e482a0f952415c5f","Step":0,"Verses":[{"Id":6556572,"Sentence":"剡溪白茧青筼筜，素练翠涛霜雪光。","Rank":0,"PoetryId":null,"Pinyin":"shàn xī bái jiǎn qīng yún dāng ，sù liàn cuì tāo shuāng xuě guāng ","Tag":null,"Explanation":null,"English":null,"Sort":0,"Dynasty":"明"},{"Id":6556573,"Sentence":"金刀剪出云一片，入手飒飒清风凉。","Rank":0,"PoetryId":null,"Pinyin":"jīn dāo jiǎn chū yún yī piān ，rù shǒu sà sà qīng fēng liáng ","Tag":null,"Explanation":null,"English":null,"Sort":1,"Dynasty":"明"},{"Id":6556574,"Sentence":"奢俭适中不盈束，舒卷因时惬人欲。","Rank":0,"PoetryId":null,"Pinyin":"shē jiǎn kuò zhōng bú yīng shù ，shū juǎn yīn shǐ qiè rén yù ","Tag":null,"Explanation":null,"English":null,"Sort":2,"Dynasty":"明"},{"Id":6556575,"Sentence":"碧波潋滟海天平，清香潇洒淇园绿。","Rank":0,"PoetryId":null,"Pinyin":"bì bō liàn yàn hǎi tiān pǐng ，qīng xiāng xiāo sǎ qǐ yuán lù ","Tag":null,"Explanation":null,"English":null,"Sort":3,"Dynasty":"明"},{"Id":6556576,"Sentence":"绝胜娥眉山月半轮秋，又如渤海玉树珊瑚钩。","Rank":0,"PoetryId":null,"Pinyin":"jué shēng é méi shān yuè bàn lún qīu ，yòu rú bó hǎi yù shù shān hú gōu ","Tag":null,"Explanation":null,"English":null,"Sort":4,"Dynasty":"明"},{"Id":6556577,"Sentence":"白羽之轻不足比，齐纨虽洁那能俦。","Rank":0,"PoetryId":null,"Pinyin":"bái yǔ zhī qīng bú zú bi ，jì wán suī jié nā néng chóu ","Tag":null,"Explanation":null,"English":null,"Sort":5,"Dynasty":"明"},{"Id":6556578,"Sentence":"伟哉官样何从得，不方不圆亦不缺。","Rank":0,"PoetryId":null,"Pinyin":"wěi zāi guān yàng hé cóng dé ，bú fāng bú yuán yì bú quē ","Tag":null,"Explanation":null,"English":null,"Sort":6,"Dynasty":"明"},{"Id":6556579,"Sentence":"鼋鼍跃破玻璃纹，凤凰踏断琅玕节。","Rank":0,"PoetryId":null,"Pinyin":"yuán tuó yuè pò bō lǐ wén ，fèng huáng tā duàn láng gān jiē ","Tag":null,"Explanation":null,"English":null,"Sort":7,"Dynasty":"明"},{"Id":6556580,"Sentence":"疑似嫦娥月下裁，狂风吹堕天山侧。","Rank":0,"PoetryId":null,"Pinyin":"yǐ shì cháng é yuè xià cái ，kuáng fēng chuī duò tiān shān cè ","Tag":null,"Explanation":null,"English":null,"Sort":8,"Dynasty":"明"},{"Id":6556581,"Sentence":"又疑冯夷捧出碧波心，江妃水仙惜不得。","Rank":0,"PoetryId":null,"Pinyin":"yòu yǐ féng yǐ pěng chū bì bō xīn ，jiāng fēi shui xiān xī bú dé ","Tag":null,"Explanation":null,"English":null,"Sort":9,"Dynasty":"明"},{"Id":6556582,"Sentence":"祝融南来鞭火龙，闾阎尽在红炉中。","Rank":0,"PoetryId":null,"Pinyin":"zhù róng nā lái biān huǒ lóng ，lǘ yán jin zài gōng lú zhōng ","Tag":null,"Explanation":null,"English":null,"Sort":10,"Dynasty":"明"},{"Id":6556583,"Sentence":"窗下书生当此际，便觉两腋习习生清风，飘然如在蓬莱宫。","Rank":0,"PoetryId":null,"Pinyin":"chuāng xià shū shēng dāng ci jì ，biàn jiào liǎng yè xǐ xǐ shēng qīng fēng ，piāo rán rú zài péng lái gōng ","Tag":null,"Explanation":null,"English":null,"Sort":11,"Dynasty":"明"},{"Id":6556584,"Sentence":"又如驾驭羽轮飙车渡弱水，十洲挂在冰壶里。","Rank":0,"PoetryId":null,"Pinyin":"yòu rú jià yù yǔ lún biāo chē dù ruò shui ，shǐ zhōu guà zài bīng hú li ","Tag":null,"Explanation":null,"English":null,"Sort":12,"Dynasty":"明"},{"Id":6556585,"Sentence":"翱翔三千界，扶摇九万里。","Rank":0,"PoetryId":null,"Pinyin":"áo xiáng sān qiān jiè ，fú yáo jiu mò li ","Tag":null,"Explanation":null,"English":null,"Sort":13,"Dynasty":"明"},{"Id":6556586,"Sentence":"排云叫阊阖，乾坤净如洗。","Rank":0,"PoetryId":null,"Pinyin":"pái yún jiào chāng hé ，gān kūn jìng rú xi ","Tag":null,"Explanation":null,"English":null,"Sort":14,"Dynasty":"明"},{"Id":6556587,"Sentence":"何须避暑子云亭，何须濯热瑶池冰，何须远访芙蓉城。","Rank":0,"PoetryId":null,"Pinyin":"hé xū bì shǔ zi yún tǐng ，hé xū zhuó rè yáo chǐ bīng ，hé xū yuǎn fǎng fú róng chéng ","Tag":null,"Explanation":null,"English":null,"Sort":15,"Dynasty":"明"},{"Id":6556588,"Sentence":"青冥风露非人世，何如此扇之清清。","Rank":0,"PoetryId":null,"Pinyin":"qīng mǐng fēng lòu fēi rén shì ，hé rú ci shān zhī qīng qīng ","Tag":null,"Explanation":null,"English":null,"Sort":16,"Dynasty":"明"},{"Id":6556589,"Sentence":"玉川子，丹邱生，胡不持之朝帝阙，为我扫除天下热。","Rank":0,"PoetryId":null,"Pinyin":"yù chuān zi ，dān qīu shēng ，hú bú chǐ zhī cháo dì quē ，wéi wǒ sǎo chú tiān xià rè ","Tag":null,"Explanation":null,"English":null,"Sort":17,"Dynasty":"明"}]}