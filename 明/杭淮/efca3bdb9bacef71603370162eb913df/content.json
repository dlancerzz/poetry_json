{"Id":671469,"Title":"沈石田与吴心远游罨画溪灯下作画题诗为别石田没而文衡山添一舟貌二公于中今心远亦没矣见画感兴次韵","Dynasty":"明","Author":"杭淮","Context":"石田逍遥心远逸，携手共作清溪游。风吹柳条映沙白，水涵舟楫兼天浮。画中谁为石田老，潇洒纶巾欹白头。心远飘然若仙俦，意气已觉凌丹邱。惜今二老不复作，空使感叹临长流。赖有衡山补遗墨，清溪明月至今留。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"efca3bdb9bacef71603370162eb913df","Step":0,"Verses":[{"Id":7357165,"Sentence":"石田逍遥心远逸，携手共作清溪游。","Rank":0,"PoetryId":null,"Pinyin":"dàn tián xiāo yáo xīn yuǎn yì ，xié shǒu gōng zuō qīng xī yóu ","Tag":null,"Explanation":null,"English":null,"Sort":0,"Dynasty":"明"},{"Id":7357166,"Sentence":"风吹柳条映沙白，水涵舟楫兼天浮。","Rank":0,"PoetryId":null,"Pinyin":"fēng chuī liu tiáo yìng shā bái ，shui hán zhōu jǐ jiān tiān fú ","Tag":null,"Explanation":null,"English":null,"Sort":1,"Dynasty":"明"},{"Id":7357167,"Sentence":"画中谁为石田老，潇洒纶巾欹白头。","Rank":0,"PoetryId":null,"Pinyin":"huà zhōng shéi wéi dàn tián lǎo ，xiāo sǎ guān jīn jī bái tóu ","Tag":null,"Explanation":null,"English":null,"Sort":2,"Dynasty":"明"},{"Id":7357168,"Sentence":"心远飘然若仙俦，意气已觉凌丹邱。","Rank":0,"PoetryId":null,"Pinyin":"xīn yuǎn piāo rán rě xiān chóu ，yì qì yi jiào līng dān qīu ","Tag":null,"Explanation":null,"English":null,"Sort":3,"Dynasty":"明"},{"Id":7357169,"Sentence":"惜今二老不复作，空使感叹临长流。","Rank":0,"PoetryId":null,"Pinyin":"xī jīn èr lǎo bú fù zuō ，kōng shi gǎn tàn lǐn cháng lǐu ","Tag":null,"Explanation":null,"English":null,"Sort":4,"Dynasty":"明"},{"Id":7357170,"Sentence":"赖有衡山补遗墨，清溪明月至今留。","Rank":0,"PoetryId":null,"Pinyin":"lài yǒu héng shān bǔ wèi mò ，qīng xī mǐng yuè zhì jīn lǐu ","Tag":null,"Explanation":null,"English":null,"Sort":5,"Dynasty":"明"}]}