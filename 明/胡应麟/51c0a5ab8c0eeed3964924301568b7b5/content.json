{"Id":693582,"Title":"初至昙阳观访长公作二首","Dynasty":"明","Author":"胡应麟","Context":"龙篆荧煌列太清，凤箫时落步虚声。千灵剑佩朝拘翼，七圣辎軿候广成。王母宴时香雾合，上元归处片霞明。骑羊莫问关前客，石室初平是姓名。绛宇琼楼压巨鳌，扶桑晴翠落飞涛。攀云顿觉蓬壶近，望日犹惊泰岱高。面貌诸天曾省识，风神八极共游遨。含毫小毕千年事，长侍方平醉玉桃。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"51c0a5ab8c0eeed3964924301568b7b5","Step":0,"Verses":[{"Id":6240250,"Sentence":"龙篆荧煌列太清，凤箫时落步虚声。","Rank":0,"PoetryId":null,"Pinyin":"lóng zhuàn yǐng huāng liè tài qīng ，fèng xiāo shǐ là bù xū shēng ","Tag":null,"Explanation":null,"English":null,"Sort":0,"Dynasty":"明"},{"Id":6240251,"Sentence":"千灵剑佩朝拘翼，七圣辎軿候广成。","Rank":0,"PoetryId":null,"Pinyin":"qiān lǐng jiàn pèi cháo jū yì ，qī shèng zī pǐng hòu ān chéng ","Tag":null,"Explanation":null,"English":null,"Sort":1,"Dynasty":"明"},{"Id":6240252,"Sentence":"王母宴时香雾合，上元归处片霞明。","Rank":0,"PoetryId":null,"Pinyin":"wáng mǔ yàn shǐ xiāng wù gě ，shǎng yuán guī chǔ piān xiá mǐng ","Tag":null,"Explanation":null,"English":null,"Sort":2,"Dynasty":"明"},{"Id":6240253,"Sentence":"骑羊莫问关前客，石室初平是姓名。","Rank":0,"PoetryId":null,"Pinyin":"jì yáng mò wèn guān qián kè ，dàn shì chū pǐng shì xìng mǐng ","Tag":null,"Explanation":null,"English":null,"Sort":3,"Dynasty":"明"},{"Id":6240254,"Sentence":"绛宇琼楼压巨鳌，扶桑晴翠落飞涛。","Rank":0,"PoetryId":null,"Pinyin":"jiàng yǔ qióng lóu yā jù áo ，fú sāng qǐng cuì là fēi tāo ","Tag":null,"Explanation":null,"English":null,"Sort":4,"Dynasty":"明"},{"Id":6240255,"Sentence":"攀云顿觉蓬壶近，望日犹惊泰岱高。","Rank":0,"PoetryId":null,"Pinyin":"pān yún dú jiào péng hú jìn ，wàng rì yóu jīng tài dài gāo ","Tag":null,"Explanation":null,"English":null,"Sort":5,"Dynasty":"明"},{"Id":6240256,"Sentence":"面貌诸天曾省识，风神八极共游遨。","Rank":0,"PoetryId":null,"Pinyin":"miàn mào zhū tiān céng shěng shǐ ，fēng shén bā jǐ gōng yóu áo ","Tag":null,"Explanation":null,"English":null,"Sort":6,"Dynasty":"明"},{"Id":6240257,"Sentence":"含毫小毕千年事，长侍方平醉玉桃。","Rank":0,"PoetryId":null,"Pinyin":"hán háo xiǎo bì qiān nián shì ，cháng shì fāng pǐng zuì yù táo ","Tag":null,"Explanation":null,"English":null,"Sort":7,"Dynasty":"明"}]}