{"Id":539997,"Title":"幔亭云气歌为督学滕公作","Dynasty":"明","Author":"胡应麟","Context":"君不见武夷之峰高插天，幔亭玉女腾苍烟。层峦列嶂三十六，相传秦代巢真仙。狂风怒号沧海立，海水蹴日日欲没。峰头云雾长晦冥，青虬赤鲤当昼集。蓬莱东望若可招，贝阙珠宫浮巨鳌。纷纷群帝持绛节，扬雷激电朝丹霄。兹山形势实奇绝，紫气迢迢亘吴越。扶桑万丈渤澥低，齐州九点乾坤狭。溪流屈曲环清沙，绯桃夹岸蒸红霞。鸾鹤翱翔度空谷，猿猱寂历啼山家。危岩绝磴倚石壁，去天冉冉不盈尺。仰视列星河汉垂，下窥飞鸟松萝黑。药炉经窟多遐踪，苏门高步随韩终。霞光半落锦绣座，日色返射金银宫。仙居缥缈隔人世，环佩飘飖落云际。半夜天鸡绝顶鸣，清秋石马凌空系。杂花幽草何芊绵，松枝柏叶皆堪餐。洞前三女不相待，彷佛麻姑留翠鬟。祝融梁父空郁律，太乙终南自腾掷。遍观岂若兹山奇，寥泬清虚閟灵迹。真人度世三千秋，俯看人代如浮沤。朅来欲济生民困，拂衣长啸离丹丘。金书玉检秘空麓，鹤驭鸾骈罢驰逐。一朝乘蹻来东南，手挽江河障平陆。眼中轩冕如埃尘，葛洪王远时相闻。清梦常随岩际月，幽怀每逐洞中云。即今宇宙须真宰，拭目经纶横四海。漫劳黄帝访空同，暂借庚桑居畏垒。武夷山，何苍苍，真人下阊阖，草木无辉光。他时簪笏升岩廊，致君尧舜追虞唐。却驾白鹿还仙乡，天齐地久长无疆。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5094429765bd9d388aca0513ad1a379f","Step":0,"Verses":[{"Id":6437637,"Sentence":"君不见武夷之峰高插天，幔亭玉女腾苍烟。","Rank":0,"PoetryId":null,"Pinyin":"jūn bú jiàn wǔ yǐ zhī fēng gāo chā tiān ，màn tǐng yù nǚ tēng cāng yān ","Tag":null,"Explanation":null,"English":null,"Sort":0,"Dynasty":"明"},{"Id":6437638,"Sentence":"层峦列嶂三十六，相传秦代巢真仙。","Rank":0,"PoetryId":null,"Pinyin":"céng luán liè zhàng sān shǐ lìu ，xiāng chuán qǐn dài cháo zhēn xiān ","Tag":null,"Explanation":null,"English":null,"Sort":1,"Dynasty":"明"},{"Id":6437639,"Sentence":"狂风怒号沧海立，海水蹴日日欲没。","Rank":0,"PoetryId":null,"Pinyin":"kuáng fēng nù háo cāng hǎi lì ，hǎi shui cù rì rì yù méi ","Tag":null,"Explanation":null,"English":null,"Sort":2,"Dynasty":"明"},{"Id":6437640,"Sentence":"峰头云雾长晦冥，青虬赤鲤当昼集。","Rank":0,"PoetryId":null,"Pinyin":"fēng tóu yún wù cháng huì mǐng ，qīng qǐu chì li dāng zhòu jǐ ","Tag":null,"Explanation":null,"English":null,"Sort":3,"Dynasty":"明"},{"Id":6437641,"Sentence":"蓬莱东望若可招，贝阙珠宫浮巨鳌。","Rank":0,"PoetryId":null,"Pinyin":"péng lái dōng wàng rě kě qiáo ，bèi quē zhū gōng fú jù áo ","Tag":null,"Explanation":null,"English":null,"Sort":4,"Dynasty":"明"},{"Id":6437642,"Sentence":"纷纷群帝持绛节，扬雷激电朝丹霄。","Rank":0,"PoetryId":null,"Pinyin":"fēn fēn qún dì chǐ jiàng jiē ，yáng léi jī diàn cháo dān xiāo ","Tag":null,"Explanation":null,"English":null,"Sort":5,"Dynasty":"明"},{"Id":6437643,"Sentence":"兹山形势实奇绝，紫气迢迢亘吴越。","Rank":0,"PoetryId":null,"Pinyin":"cǐ shān xǐng shì shǐ jī jué ，zi qì tiáo tiáo gèn wú yuè ","Tag":null,"Explanation":null,"English":null,"Sort":6,"Dynasty":"明"},{"Id":6437644,"Sentence":"扶桑万丈渤澥低，齐州九点乾坤狭。","Rank":0,"PoetryId":null,"Pinyin":"fú sāng mò zhàng bó xiè dī ，jì zhōu jiu diǎn gān kūn xiá ","Tag":null,"Explanation":null,"English":null,"Sort":7,"Dynasty":"明"},{"Id":6437645,"Sentence":"溪流屈曲环清沙，绯桃夹岸蒸红霞。","Rank":0,"PoetryId":null,"Pinyin":"xī lǐu qū qū huán qīng shā ，fēi táo gā àn zhēng gōng xiá ","Tag":null,"Explanation":null,"English":null,"Sort":8,"Dynasty":"明"},{"Id":6437646,"Sentence":"鸾鹤翱翔度空谷，猿猱寂历啼山家。","Rank":0,"PoetryId":null,"Pinyin":"luán hè áo xiáng dù kōng gǔ ，yuán náo jì lì tǐ shān gū ","Tag":null,"Explanation":null,"English":null,"Sort":9,"Dynasty":"明"},{"Id":6437647,"Sentence":"危岩绝磴倚石壁，去天冉冉不盈尺。","Rank":0,"PoetryId":null,"Pinyin":"wēi yán jué dèng yi dàn bì ，qù tiān rǎn rǎn bú yīng chě ","Tag":null,"Explanation":null,"English":null,"Sort":10,"Dynasty":"明"},{"Id":6437648,"Sentence":"仰视列星河汉垂，下窥飞鸟松萝黑。","Rank":0,"PoetryId":null,"Pinyin":"yǎng shì liè xīng hé hàn chuǐ ，xià kuī fēi diǎo sōng luó hēi ","Tag":null,"Explanation":null,"English":null,"Sort":11,"Dynasty":"明"},{"Id":6437649,"Sentence":"药炉经窟多遐踪，苏门高步随韩终。","Rank":0,"PoetryId":null,"Pinyin":"yào lú jīng kū duō xiá zōng ，sū mén gāo bù suǐ hán zhōng ","Tag":null,"Explanation":null,"English":null,"Sort":12,"Dynasty":"明"},{"Id":6437650,"Sentence":"霞光半落锦绣座，日色返射金银宫。","Rank":0,"PoetryId":null,"Pinyin":"xiá guāng bàn là jin xìu zuò ，rì sè fǎn shè jīn yǐn gōng ","Tag":null,"Explanation":null,"English":null,"Sort":13,"Dynasty":"明"},{"Id":6437651,"Sentence":"仙居缥缈隔人世，环佩飘飖落云际。","Rank":0,"PoetryId":null,"Pinyin":"xiān jū piāo miǎo gé rén shì ，huán pèi piāo yáo là yún jì ","Tag":null,"Explanation":null,"English":null,"Sort":14,"Dynasty":"明"},{"Id":6437652,"Sentence":"半夜天鸡绝顶鸣，清秋石马凌空系。","Rank":0,"PoetryId":null,"Pinyin":"bàn yè tiān jī jué ding mǐng ，qīng qīu dàn mǎ līng kōng jì ","Tag":null,"Explanation":null,"English":null,"Sort":15,"Dynasty":"明"},{"Id":6437653,"Sentence":"杂花幽草何芊绵，松枝柏叶皆堪餐。","Rank":0,"PoetryId":null,"Pinyin":"zá huā yōu cǎo hé qiān mián ，sōng zhī bǎi xié jiē kān cān ","Tag":null,"Explanation":null,"English":null,"Sort":16,"Dynasty":"明"},{"Id":6437654,"Sentence":"洞前三女不相待，彷佛麻姑留翠鬟。","Rank":0,"PoetryId":null,"Pinyin":"dòng qián sān nǚ bú xiāng dāi ，fǎng fó mā gū lǐu cuì huán ","Tag":null,"Explanation":null,"English":null,"Sort":17,"Dynasty":"明"},{"Id":6437655,"Sentence":"祝融梁父空郁律，太乙终南自腾掷。","Rank":0,"PoetryId":null,"Pinyin":"zhù róng liáng fǔ kōng yù lǜ ，tài yi zhōng nā zì tēng zhì ","Tag":null,"Explanation":null,"English":null,"Sort":18,"Dynasty":"明"},{"Id":6437656,"Sentence":"遍观岂若兹山奇，寥泬清虚閟灵迹。","Rank":0,"PoetryId":null,"Pinyin":"biàn guān qi rě cǐ shān jī ，liáo jué qīng xū bì lǐng jì ","Tag":null,"Explanation":null,"English":null,"Sort":19,"Dynasty":"明"},{"Id":6437657,"Sentence":"真人度世三千秋，俯看人代如浮沤。","Rank":0,"PoetryId":null,"Pinyin":"zhēn rén dù shì sān qiān qīu ，fǔ kān rén dài rú fú ōu ","Tag":null,"Explanation":null,"English":null,"Sort":20,"Dynasty":"明"},{"Id":6437658,"Sentence":"朅来欲济生民困，拂衣长啸离丹丘。","Rank":0,"PoetryId":null,"Pinyin":"qiè lái yù ji shēng mǐn kùn ，bì yī cháng xiào lǐ dān qīu ","Tag":null,"Explanation":null,"English":null,"Sort":21,"Dynasty":"明"},{"Id":6437659,"Sentence":"金书玉检秘空麓，鹤驭鸾骈罢驰逐。","Rank":0,"PoetryId":null,"Pinyin":"jīn shū yù jiǎn bì kōng lù ，hè yù luán pián bā chǐ zhú ","Tag":null,"Explanation":null,"English":null,"Sort":22,"Dynasty":"明"},{"Id":6437660,"Sentence":"一朝乘蹻来东南，手挽江河障平陆。","Rank":0,"PoetryId":null,"Pinyin":"yī cháo chéng jiǎo lái dōng nā ，shǒu wǎn jiāng hé zhàng pǐng lìu ","Tag":null,"Explanation":null,"English":null,"Sort":23,"Dynasty":"明"},{"Id":6437661,"Sentence":"眼中轩冕如埃尘，葛洪王远时相闻。","Rank":0,"PoetryId":null,"Pinyin":"yǎn zhōng xuān miǎn rú āi chén ，gé hóng wáng yuǎn shǐ xiāng wén ","Tag":null,"Explanation":null,"English":null,"Sort":24,"Dynasty":"明"},{"Id":6437662,"Sentence":"清梦常随岩际月，幽怀每逐洞中云。","Rank":0,"PoetryId":null,"Pinyin":"qīng mèng cháng suǐ yán jì yuè ，yōu huái měi zhú dòng zhōng yún ","Tag":null,"Explanation":null,"English":null,"Sort":25,"Dynasty":"明"},{"Id":6437663,"Sentence":"即今宇宙须真宰，拭目经纶横四海。","Rank":0,"PoetryId":null,"Pinyin":"jǐ jīn yǔ zhòu xū zhēn zǎi ，shì mù jīng guān héng sì hǎi ","Tag":null,"Explanation":null,"English":null,"Sort":26,"Dynasty":"明"},{"Id":6437664,"Sentence":"漫劳黄帝访空同，暂借庚桑居畏垒。","Rank":0,"PoetryId":null,"Pinyin":"màn láo huáng dì fǎng kōng tóng ，zàn jiè gēng sāng jū wèi lěi ","Tag":null,"Explanation":null,"English":null,"Sort":27,"Dynasty":"明"},{"Id":6437665,"Sentence":"武夷山，何苍苍，真人下阊阖，草木无辉光。","Rank":0,"PoetryId":null,"Pinyin":"wǔ yǐ shān ，hé cāng cāng ，zhēn rén xià chāng hé ，cǎo mù mó huī guāng ","Tag":null,"Explanation":null,"English":null,"Sort":28,"Dynasty":"明"},{"Id":6437666,"Sentence":"他时簪笏升岩廊，致君尧舜追虞唐。","Rank":0,"PoetryId":null,"Pinyin":"tā shǐ zān hù shēng yán láng ，zhì jūn yáo shùn zhuī yú táng ","Tag":null,"Explanation":null,"English":null,"Sort":29,"Dynasty":"明"},{"Id":6437667,"Sentence":"却驾白鹿还仙乡，天齐地久长无疆。","Rank":0,"PoetryId":null,"Pinyin":"què jià bái lù hái xiān xiāng ，tiān jì 地jiu cháng mó jiāng ","Tag":null,"Explanation":null,"English":null,"Sort":30,"Dynasty":"明"}]}