{"Id":540979,"Title":"寿大司空雷公四十韵","Dynasty":"明","Author":"胡应麟","Context":"宇宙钟名世，山川诞哲人。祥光回八极，紫气动三辰。晚节忧时念，当年报主身。飞腾随白日，指顾上青旻。剑倚双龙合，桥过驷马驯。孤悰盟桧柏，雅操励松筠。环佩燕台上，旌旗越水滨。文章传董贾，名理陋庄荀。桃杏千门色，弦歌万户春。驱驰违梓里，简渥近枫宸。稷契堪谁伍，夔繇早见亲。九霄垂气象，四海荷经纶。琐闼传宣夜，璇台草创辰。忧勤回圣主，撙节为生民。制作倾流辈，恩荣迈等伦。丹青图骏马，名位掩麒麟。前席长颁币，临轩或赐银。明良时有待，鱼水契无邻。一夕金縢启，千秋玉几陈。乌号空洒泪，龙驭永朝真。遗命乾坤辟，讴歌海峤臻。大廷看正笏，清庙仰垂绅。社稷关心久，林泉入梦频。留侯元辟谷，张翰几思莼。勇退占贤达，随时悟屈伸。挂冠辞殿陛，解组出风尘。舄履閒无棣，诗书问有莘。苍生徒想像，黄阁已逡巡。雪瀑延清赏，星潭理钓缗。匡庐晴对客，滕阁晚携宾。鹤引登山屐，猿窥漉酒巾。虹霓流甲子，河宿绕庚寅。网祝新投鸽，袍馀旧挂麟。玳筵罗窈窕，华馆列芳新。缥渺三株树，崔嵬五岳神。金章垂素颔，綵服照朱茵。朗月燕山桂，明霞漆圃椿。方壶聊寄迹，南斗待持钧。版筑徵前事，枢衡忆老臣。遥看紫泥诏，早晚下江津。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"69e7cf7eba6f01cf4b72a2c7181e3b58","Step":0,"Verses":[{"Id":7021552,"Sentence":"宇宙钟名世，山川诞哲人。","Rank":0,"PoetryId":null,"Pinyin":"yǔ zhòu zhōng mǐng shì ，shān chuān dàn zhé rén ","Tag":null,"Explanation":null,"English":null,"Sort":0,"Dynasty":"明"},{"Id":7021553,"Sentence":"祥光回八极，紫气动三辰。","Rank":0,"PoetryId":null,"Pinyin":"xiáng guāng huǐ bā jǐ ，zi qì dòng sān chén ","Tag":null,"Explanation":null,"English":null,"Sort":1,"Dynasty":"明"},{"Id":7021554,"Sentence":"晚节忧时念，当年报主身。","Rank":0,"PoetryId":null,"Pinyin":"wǎn jiē yōu shǐ niàn ，dāng nián bào zhǔ shēn ","Tag":null,"Explanation":null,"English":null,"Sort":2,"Dynasty":"明"},{"Id":7021555,"Sentence":"飞腾随白日，指顾上青旻。","Rank":0,"PoetryId":null,"Pinyin":"fēi tēng suǐ bái rì ，zhi gù shǎng qīng mǐn ","Tag":null,"Explanation":null,"English":null,"Sort":3,"Dynasty":"明"},{"Id":7021556,"Sentence":"剑倚双龙合，桥过驷马驯。","Rank":0,"PoetryId":null,"Pinyin":"jiàn yi shuāng lóng gě ，qiáo guō sì mǎ xùn ","Tag":null,"Explanation":null,"English":null,"Sort":4,"Dynasty":"明"},{"Id":7021557,"Sentence":"孤悰盟桧柏，雅操励松筠。","Rank":0,"PoetryId":null,"Pinyin":"gū cóng méng guì bǎi ，yā cāo lì sōng jūn ","Tag":null,"Explanation":null,"English":null,"Sort":5,"Dynasty":"明"},{"Id":7021558,"Sentence":"环佩燕台上，旌旗越水滨。","Rank":0,"PoetryId":null,"Pinyin":"huán pèi yān tāi shǎng ，jīng qǐ yuè shui bīn ","Tag":null,"Explanation":null,"English":null,"Sort":6,"Dynasty":"明"},{"Id":7021559,"Sentence":"文章传董贾，名理陋庄荀。","Rank":0,"PoetryId":null,"Pinyin":"wén zhāng chuán dǒng gǔ ，mǐng li lòu zhuāng xún ","Tag":null,"Explanation":null,"English":null,"Sort":7,"Dynasty":"明"},{"Id":7021560,"Sentence":"桃杏千门色，弦歌万户春。","Rank":0,"PoetryId":null,"Pinyin":"táo xìng qiān mén sè ，xián gē mò hù chūn ","Tag":null,"Explanation":null,"English":null,"Sort":8,"Dynasty":"明"},{"Id":7021561,"Sentence":"驱驰违梓里，简渥近枫宸。","Rank":0,"PoetryId":null,"Pinyin":"qū chǐ wéi zi li ，jiǎn wò jìn fēng chén ","Tag":null,"Explanation":null,"English":null,"Sort":9,"Dynasty":"明"},{"Id":7021562,"Sentence":"稷契堪谁伍，夔繇早见亲。","Rank":0,"PoetryId":null,"Pinyin":"jì qì kān shéi wǔ ，kuǐ yáo zǎo jiàn qīn ","Tag":null,"Explanation":null,"English":null,"Sort":10,"Dynasty":"明"},{"Id":7021563,"Sentence":"九霄垂气象，四海荷经纶。","Rank":0,"PoetryId":null,"Pinyin":"jiu xiāo chuǐ qì xiàng ，sì hǎi hé jīng guān ","Tag":null,"Explanation":null,"English":null,"Sort":11,"Dynasty":"明"},{"Id":7021564,"Sentence":"琐闼传宣夜，璇台草创辰。","Rank":0,"PoetryId":null,"Pinyin":"suǒ tà chuán xuān yè ，xuán tāi cǎo chuāng chén ","Tag":null,"Explanation":null,"English":null,"Sort":12,"Dynasty":"明"},{"Id":7021565,"Sentence":"忧勤回圣主，撙节为生民。","Rank":0,"PoetryId":null,"Pinyin":"yōu qǐn huǐ shèng zhǔ ，zǔn jiē wéi shēng mǐn ","Tag":null,"Explanation":null,"English":null,"Sort":13,"Dynasty":"明"},{"Id":7021566,"Sentence":"制作倾流辈，恩荣迈等伦。","Rank":0,"PoetryId":null,"Pinyin":"zhì zuō qīng lǐu bèi ，ēn róng mài děng lún ","Tag":null,"Explanation":null,"English":null,"Sort":14,"Dynasty":"明"},{"Id":7021567,"Sentence":"丹青图骏马，名位掩麒麟。","Rank":0,"PoetryId":null,"Pinyin":"dān qīng tú jùn mǎ ，mǐng wèi yǎn qǐ lǐn ","Tag":null,"Explanation":null,"English":null,"Sort":15,"Dynasty":"明"},{"Id":7021568,"Sentence":"前席长颁币，临轩或赐银。","Rank":0,"PoetryId":null,"Pinyin":"qián xǐ cháng bān bì ，lǐn xuān huò cì yǐn ","Tag":null,"Explanation":null,"English":null,"Sort":16,"Dynasty":"明"},{"Id":7021569,"Sentence":"明良时有待，鱼水契无邻。","Rank":0,"PoetryId":null,"Pinyin":"mǐng liáng shǐ yǒu dāi ，yú shui qì mó lǐn ","Tag":null,"Explanation":null,"English":null,"Sort":17,"Dynasty":"明"},{"Id":7021570,"Sentence":"一夕金縢启，千秋玉几陈。","Rank":0,"PoetryId":null,"Pinyin":"yī xī jīn téng qi ，qiān qīu yù jī chén ","Tag":null,"Explanation":null,"English":null,"Sort":18,"Dynasty":"明"},{"Id":7021571,"Sentence":"乌号空洒泪，龙驭永朝真。","Rank":0,"PoetryId":null,"Pinyin":"wū háo kōng sǎ lèi ，lóng yù yǒng cháo zhēn ","Tag":null,"Explanation":null,"English":null,"Sort":19,"Dynasty":"明"},{"Id":7021572,"Sentence":"遗命乾坤辟，讴歌海峤臻。","Rank":0,"PoetryId":null,"Pinyin":"wèi mìng gān kūn bì ，ōu gē hǎi jiào zhēn ","Tag":null,"Explanation":null,"English":null,"Sort":20,"Dynasty":"明"},{"Id":7021573,"Sentence":"大廷看正笏，清庙仰垂绅。","Rank":0,"PoetryId":null,"Pinyin":"dà tǐng kān zhēng hù ，qīng miào yǎng chuǐ shēn ","Tag":null,"Explanation":null,"English":null,"Sort":21,"Dynasty":"明"},{"Id":7021574,"Sentence":"社稷关心久，林泉入梦频。","Rank":0,"PoetryId":null,"Pinyin":"shè jì guān xīn jiu ，lǐn quán rù mèng pǐn ","Tag":null,"Explanation":null,"English":null,"Sort":22,"Dynasty":"明"},{"Id":7021575,"Sentence":"留侯元辟谷，张翰几思莼。","Rank":0,"PoetryId":null,"Pinyin":"lǐu hóu yuán bì gǔ ，zhāng hàn jī sāi chún ","Tag":null,"Explanation":null,"English":null,"Sort":23,"Dynasty":"明"},{"Id":7021576,"Sentence":"勇退占贤达，随时悟屈伸。","Rank":0,"PoetryId":null,"Pinyin":"yǒng tuì zhān xián dá ，suǐ shǐ wù qū shēn ","Tag":null,"Explanation":null,"English":null,"Sort":24,"Dynasty":"明"},{"Id":7021577,"Sentence":"挂冠辞殿陛，解组出风尘。","Rank":0,"PoetryId":null,"Pinyin":"guà guān cǐ diàn bì ，jiě zǔ chū fēng chén ","Tag":null,"Explanation":null,"English":null,"Sort":25,"Dynasty":"明"},{"Id":7021578,"Sentence":"舄履閒无棣，诗书问有莘。","Rank":0,"PoetryId":null,"Pinyin":"xì lǚ jiān mó dì ，shī shū wèn yǒu shēn ","Tag":null,"Explanation":null,"English":null,"Sort":26,"Dynasty":"明"},{"Id":7021579,"Sentence":"苍生徒想像，黄阁已逡巡。","Rank":0,"PoetryId":null,"Pinyin":"cāng shēng tú xiǎng xiàng ，huáng gé yi qūn xún ","Tag":null,"Explanation":null,"English":null,"Sort":27,"Dynasty":"明"},{"Id":7021580,"Sentence":"雪瀑延清赏，星潭理钓缗。","Rank":0,"PoetryId":null,"Pinyin":"xuě bào yán qīng shǎng ，xīng tán li diào mián ","Tag":null,"Explanation":null,"English":null,"Sort":28,"Dynasty":"明"},{"Id":7021581,"Sentence":"匡庐晴对客，滕阁晚携宾。","Rank":0,"PoetryId":null,"Pinyin":"kuāng lú qǐng duì kè ，téng gé wǎn xié bīn ","Tag":null,"Explanation":null,"English":null,"Sort":29,"Dynasty":"明"},{"Id":7021582,"Sentence":"鹤引登山屐，猿窥漉酒巾。","Rank":0,"PoetryId":null,"Pinyin":"hè yin dēng shān jī ，yuán kuī lū jiu jīn ","Tag":null,"Explanation":null,"English":null,"Sort":30,"Dynasty":"明"},{"Id":7021583,"Sentence":"虹霓流甲子，河宿绕庚寅。","Rank":0,"PoetryId":null,"Pinyin":"hóng nǐ lǐu jiǎ zi ，hé sù rào gēng yǐn ","Tag":null,"Explanation":null,"English":null,"Sort":31,"Dynasty":"明"},{"Id":7021584,"Sentence":"网祝新投鸽，袍馀旧挂麟。","Rank":0,"PoetryId":null,"Pinyin":"wǎng zhù xīn tóu gē ，páo yú jìu guà lǐn ","Tag":null,"Explanation":null,"English":null,"Sort":32,"Dynasty":"明"},{"Id":7021585,"Sentence":"玳筵罗窈窕，华馆列芳新。","Rank":0,"PoetryId":null,"Pinyin":"dài yán luó yǎo tiǎo ，huā guǎn liè fāng xīn ","Tag":null,"Explanation":null,"English":null,"Sort":33,"Dynasty":"明"},{"Id":7021586,"Sentence":"缥渺三株树，崔嵬五岳神。","Rank":0,"PoetryId":null,"Pinyin":"piāo miǎo sān zhū shù ，cuī wéi wǔ yuè shén ","Tag":null,"Explanation":null,"English":null,"Sort":34,"Dynasty":"明"},{"Id":7021587,"Sentence":"金章垂素颔，綵服照朱茵。","Rank":0,"PoetryId":null,"Pinyin":"jīn zhāng chuǐ sù hàn ，cǎi fú zhào zhū yīn ","Tag":null,"Explanation":null,"English":null,"Sort":35,"Dynasty":"明"},{"Id":7021588,"Sentence":"朗月燕山桂，明霞漆圃椿。","Rank":0,"PoetryId":null,"Pinyin":"lǎng yuè yān shān guì ，mǐng xiá qī pǔ chūn ","Tag":null,"Explanation":null,"English":null,"Sort":36,"Dynasty":"明"},{"Id":7021589,"Sentence":"方壶聊寄迹，南斗待持钧。","Rank":0,"PoetryId":null,"Pinyin":"fāng hú liáo jì jì ，nā dǒu dāi chǐ jūn ","Tag":null,"Explanation":null,"English":null,"Sort":37,"Dynasty":"明"},{"Id":7021590,"Sentence":"版筑徵前事，枢衡忆老臣。","Rank":0,"PoetryId":null,"Pinyin":"bǎn zhú zhēng qián shì ，shū héng yì lǎo chén ","Tag":null,"Explanation":null,"English":null,"Sort":38,"Dynasty":"明"},{"Id":7021591,"Sentence":"遥看紫泥诏，早晚下江津。","Rank":0,"PoetryId":null,"Pinyin":"yáo kān zi nǐ zhào ，zǎo wǎn xià jiāng jīn ","Tag":null,"Explanation":null,"English":null,"Sort":39,"Dynasty":"明"}]}