{"Id":540086,"Title":"度辽行再送万中丞","Dynasty":"明","Author":"胡应麟","Context":"山西万侯真丈夫，豪名七世闻匈奴。虎头燕颔铁作肤，弱龄猛气吞于菟。担簦挟策游天都，赤手欲把苍生扶。九重含笑留操觚，一麾重镇分铜符。念年大白挥酡酥，雄心日夜驰伊吾。渔阳鼙鼓动地呼，至尊辍饭思良谟。仓皇颇牧勤朝晡，玺书十道飞平卢。紫貂三锡来屠苏，清酒黄封传玉壶。酒酣耳热声呜呜，掷杯慷慨登长途。貔貅十万听援枹，鹅鹳三千随渡泸。八百家丁操仆姑，甲光耀日天模糊。朝鲜箪食歌来苏，王京一扫空萑苻。楼船鸭绿江平铺，长驱海若縻侏儒。釜山对马风摧枯，西飞清政魂先徂。六十六岛追逃逋，行长骨碎行头颅。生擒关白如蝼蛄，金人夹道陈休屠。至尊前殿临赐餔，子孙奕奕封金吾。河山带砺名公孤，一编黄石垂孙吴，山西万侯真丈夫。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"23227389ae9665486b75dc450d86ec87","Step":0,"Verses":[{"Id":6438314,"Sentence":"山西万侯真丈夫，豪名七世闻匈奴。","Rank":0,"PoetryId":null,"Pinyin":"shān xī mò hóu zhēn zhàng fū ，háo mǐng qī shì wén xiōng nú ","Tag":null,"Explanation":null,"English":null,"Sort":0,"Dynasty":"明"},{"Id":6438315,"Sentence":"虎头燕颔铁作肤，弱龄猛气吞于菟。","Rank":0,"PoetryId":null,"Pinyin":"hū tóu yān hàn tiě zuō fū ，ruò lǐng měng qì tūn yú tú ","Tag":null,"Explanation":null,"English":null,"Sort":1,"Dynasty":"明"},{"Id":6438316,"Sentence":"担簦挟策游天都，赤手欲把苍生扶。","Rank":0,"PoetryId":null,"Pinyin":"dān dēng jiā cè yóu tiān dōu ，chì shǒu yù bǎ cāng shēng fú ","Tag":null,"Explanation":null,"English":null,"Sort":2,"Dynasty":"明"},{"Id":6438317,"Sentence":"九重含笑留操觚，一麾重镇分铜符。","Rank":0,"PoetryId":null,"Pinyin":"jiu chóng hán xiào lǐu cāo gū ，yī huī chóng zhēn fēn tóng fú ","Tag":null,"Explanation":null,"English":null,"Sort":3,"Dynasty":"明"},{"Id":6438318,"Sentence":"念年大白挥酡酥，雄心日夜驰伊吾。","Rank":0,"PoetryId":null,"Pinyin":"niàn nián dà bái huī tuó sū ，xióng xīn rì yè chǐ yī wú ","Tag":null,"Explanation":null,"English":null,"Sort":4,"Dynasty":"明"},{"Id":6438319,"Sentence":"渔阳鼙鼓动地呼，至尊辍饭思良谟。","Rank":0,"PoetryId":null,"Pinyin":"yú yáng pǐ gǔ dòng 地hū ，zhì zūn chuò fàn sāi liáng mó ","Tag":null,"Explanation":null,"English":null,"Sort":5,"Dynasty":"明"},{"Id":6438320,"Sentence":"仓皇颇牧勤朝晡，玺书十道飞平卢。","Rank":0,"PoetryId":null,"Pinyin":"cāng huáng pō mù qǐn cháo bū ，xi shū shǐ dāo fēi pǐng lú ","Tag":null,"Explanation":null,"English":null,"Sort":6,"Dynasty":"明"},{"Id":6438321,"Sentence":"紫貂三锡来屠苏，清酒黄封传玉壶。","Rank":0,"PoetryId":null,"Pinyin":"zi diāo sān xī lái tú sū ，qīng jiu huáng fēng chuán yù hú ","Tag":null,"Explanation":null,"English":null,"Sort":7,"Dynasty":"明"},{"Id":6438322,"Sentence":"酒酣耳热声呜呜，掷杯慷慨登长途。","Rank":0,"PoetryId":null,"Pinyin":"jiu hān ěr rè shēng wū wū ，zhì bēi kāng kǎi dēng cháng tú ","Tag":null,"Explanation":null,"English":null,"Sort":8,"Dynasty":"明"},{"Id":6438323,"Sentence":"貔貅十万听援枹，鹅鹳三千随渡泸。","Rank":0,"PoetryId":null,"Pinyin":"pǐ xīu shǐ mò tīng yuán bāo ，é guàn sān qiān suǐ dù lú ","Tag":null,"Explanation":null,"English":null,"Sort":9,"Dynasty":"明"},{"Id":6438324,"Sentence":"八百家丁操仆姑，甲光耀日天模糊。","Rank":0,"PoetryId":null,"Pinyin":"bā bǎi gū dīng cāo pū gū ，jiǎ guāng yào rì tiān mó hū ","Tag":null,"Explanation":null,"English":null,"Sort":10,"Dynasty":"明"},{"Id":6438325,"Sentence":"朝鲜箪食歌来苏，王京一扫空萑苻。","Rank":0,"PoetryId":null,"Pinyin":"cháo xiān dān shǐ gē lái sū ，wáng jīng yī sǎo kōng huán fú ","Tag":null,"Explanation":null,"English":null,"Sort":11,"Dynasty":"明"},{"Id":6438326,"Sentence":"楼船鸭绿江平铺，长驱海若縻侏儒。","Rank":0,"PoetryId":null,"Pinyin":"lóu chuán yā lù jiāng pǐng pū ，cháng qū hǎi rě mǐ zhū rú ","Tag":null,"Explanation":null,"English":null,"Sort":12,"Dynasty":"明"},{"Id":6438327,"Sentence":"釜山对马风摧枯，西飞清政魂先徂。","Rank":0,"PoetryId":null,"Pinyin":"fǔ shān duì mǎ fēng cuī kū ，xī fēi qīng zhèng hún xiān cú ","Tag":null,"Explanation":null,"English":null,"Sort":13,"Dynasty":"明"},{"Id":6438328,"Sentence":"六十六岛追逃逋，行长骨碎行头颅。","Rank":0,"PoetryId":null,"Pinyin":"lìu shǐ lìu dǎo zhuī táo bū ，háng cháng gū suì háng tóu lú ","Tag":null,"Explanation":null,"English":null,"Sort":14,"Dynasty":"明"},{"Id":6438329,"Sentence":"生擒关白如蝼蛄，金人夹道陈休屠。","Rank":0,"PoetryId":null,"Pinyin":"shēng qǐn guān bái rú lóu gū ，jīn rén gā dāo chén xīu tú ","Tag":null,"Explanation":null,"English":null,"Sort":15,"Dynasty":"明"},{"Id":6438330,"Sentence":"至尊前殿临赐餔，子孙奕奕封金吾。","Rank":0,"PoetryId":null,"Pinyin":"zhì zūn qián diàn lǐn cì bū ，zi sūn yì yì fēng jīn wú ","Tag":null,"Explanation":null,"English":null,"Sort":16,"Dynasty":"明"},{"Id":6438331,"Sentence":"河山带砺名公孤，一编黄石垂孙吴，山西万侯真丈夫。","Rank":0,"PoetryId":null,"Pinyin":"hé shān dài lì mǐng gōng gū ，yī biān huáng dàn chuǐ sūn wú ，shān xī mò hóu zhēn zhàng fū ","Tag":null,"Explanation":null,"English":null,"Sort":17,"Dynasty":"明"}]}