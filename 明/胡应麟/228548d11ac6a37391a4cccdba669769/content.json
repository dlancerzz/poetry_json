{"Id":693574,"Title":"寄燕中友人六首 岭南黎惟敬","Dynasty":"明","Author":"胡应麟","Context":"谁向风尘问谪仙，相逢贺监自飘然。青春画省追游地，白首金门侍从年。柳色乍分燕塞底，梅花长忆岭云前。佳期惨淡琼瑶隔，愁对孤城落日悬。江左曾闻第一流，携书京洛几同游。风尘杜甫三秋鬓，湖海元龙百尺楼。染翰白云飘蓟野，看山明月冷吴钩。狂歌寂寞当年事，何处逢人赋四愁。慷慨京华忆旧踪，交游南楚得元龙。新丰市里三春酒，长乐宫前万户钟。野客心情悬薜荔，故人肝胆托芙蓉。长安极目征鸿阻，愁向衡阳第一峰。长啸秋风问解携，黄金台上几扳跻。霜飘鼓角中原静，雾捲旌旗太白低。伴直每趋三殿晓，看花时出五陵西。相思共拂张华剑，莫使寒光暗鸊鹈。天末寒风起暮秋，碧云翘首倍添愁。都门侠客空弹剑，日下归人已倦游。十里莺花桃叶渡，半帆烟雨木兰舟。携家早赴青山约，寥落羊何阻唱酬。把袂都亭木叶稀，阳关一曲转依依。天边剑拂长虹断，海上帆侵暮雪飞。兰杜欲纫湘女佩，芰荷新制楚人衣。相思何处偏惆怅，独夜寒空望少微。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"228548d11ac6a37391a4cccdba669769","Step":0,"Verses":[{"Id":6625250,"Sentence":"谁向风尘问谪仙，相逢贺监自飘然。","Rank":0,"PoetryId":null,"Pinyin":"shéi xiàng fēng chén wèn zhé xiān ，xiāng féng hè jiān zì piāo rán ","Tag":null,"Explanation":null,"English":null,"Sort":0,"Dynasty":"明"},{"Id":6625251,"Sentence":"青春画省追游地，白首金门侍从年。","Rank":0,"PoetryId":null,"Pinyin":"qīng chūn huà shěng zhuī yóu 地，bái shǒu jīn mén shì cóng nián ","Tag":null,"Explanation":null,"English":null,"Sort":1,"Dynasty":"明"},{"Id":6625252,"Sentence":"柳色乍分燕塞底，梅花长忆岭云前。","Rank":0,"PoetryId":null,"Pinyin":"liu sè zhà fēn yān sāi 底，méi huā cháng yì ling yún qián ","Tag":null,"Explanation":null,"English":null,"Sort":2,"Dynasty":"明"},{"Id":6625253,"Sentence":"佳期惨淡琼瑶隔，愁对孤城落日悬。","Rank":0,"PoetryId":null,"Pinyin":"jiā jī cǎn dàn qióng yáo gé ，chóu duì gū chéng là rì xuán ","Tag":null,"Explanation":null,"English":null,"Sort":3,"Dynasty":"明"},{"Id":6625254,"Sentence":"江左曾闻第一流，携书京洛几同游。","Rank":0,"PoetryId":null,"Pinyin":"jiāng zuǒ céng wén dì yī lǐu ，xié shū jīng luò jī tóng yóu ","Tag":null,"Explanation":null,"English":null,"Sort":4,"Dynasty":"明"},{"Id":6625255,"Sentence":"风尘杜甫三秋鬓，湖海元龙百尺楼。","Rank":0,"PoetryId":null,"Pinyin":"fēng chén dù fǔ sān qīu bìn ，hú hǎi yuán lóng bǎi chě lóu ","Tag":null,"Explanation":null,"English":null,"Sort":5,"Dynasty":"明"},{"Id":6625256,"Sentence":"染翰白云飘蓟野，看山明月冷吴钩。","Rank":0,"PoetryId":null,"Pinyin":"rǎn hàn bái yún piāo jì yě ，kān shān mǐng yuè lěng wú gōu ","Tag":null,"Explanation":null,"English":null,"Sort":6,"Dynasty":"明"},{"Id":6625257,"Sentence":"狂歌寂寞当年事，何处逢人赋四愁。","Rank":0,"PoetryId":null,"Pinyin":"kuáng gē jì mò dāng nián shì ，hé chǔ féng rén fù sì chóu ","Tag":null,"Explanation":null,"English":null,"Sort":7,"Dynasty":"明"},{"Id":6625258,"Sentence":"慷慨京华忆旧踪，交游南楚得元龙。","Rank":0,"PoetryId":null,"Pinyin":"kāng kǎi jīng huā yì jìu zōng ，jiāo yóu nā chǔ dé yuán lóng ","Tag":null,"Explanation":null,"English":null,"Sort":8,"Dynasty":"明"},{"Id":6625259,"Sentence":"新丰市里三春酒，长乐宫前万户钟。","Rank":0,"PoetryId":null,"Pinyin":"xīn fēng shì li sān chūn jiu ，cháng lè gōng qián mò hù zhōng ","Tag":null,"Explanation":null,"English":null,"Sort":9,"Dynasty":"明"},{"Id":6625260,"Sentence":"野客心情悬薜荔，故人肝胆托芙蓉。","Rank":0,"PoetryId":null,"Pinyin":"yě kè xīn qǐng xuán bì lì ，gù rén gān dǎn tuō fú róng ","Tag":null,"Explanation":null,"English":null,"Sort":10,"Dynasty":"明"},{"Id":6625261,"Sentence":"长安极目征鸿阻，愁向衡阳第一峰。","Rank":0,"PoetryId":null,"Pinyin":"cháng ān jǐ mù zhēng hóng zǔ ，chóu xiàng héng yáng dì yī fēng ","Tag":null,"Explanation":null,"English":null,"Sort":11,"Dynasty":"明"},{"Id":6625262,"Sentence":"长啸秋风问解携，黄金台上几扳跻。","Rank":0,"PoetryId":null,"Pinyin":"cháng xiào qīu fēng wèn jiě xié ，huáng jīn tāi shǎng jī bān jī ","Tag":null,"Explanation":null,"English":null,"Sort":12,"Dynasty":"明"},{"Id":6625263,"Sentence":"霜飘鼓角中原静，雾捲旌旗太白低。","Rank":0,"PoetryId":null,"Pinyin":"shuāng piāo gǔ jiǎo zhōng yuán jìng ，wù juǎn jīng qǐ tài bái dī ","Tag":null,"Explanation":null,"English":null,"Sort":13,"Dynasty":"明"},{"Id":6625264,"Sentence":"伴直每趋三殿晓，看花时出五陵西。","Rank":0,"PoetryId":null,"Pinyin":"bàn zhǐ měi qū sān diàn xiǎo ，kān huā shǐ chū wǔ lǐng xī ","Tag":null,"Explanation":null,"English":null,"Sort":14,"Dynasty":"明"},{"Id":6625265,"Sentence":"相思共拂张华剑，莫使寒光暗鸊鹈。","Rank":0,"PoetryId":null,"Pinyin":"xiāng sāi gōng bì zhāng huā jiàn ，mò shi hán guāng àn bì tǐ ","Tag":null,"Explanation":null,"English":null,"Sort":15,"Dynasty":"明"},{"Id":6625266,"Sentence":"天末寒风起暮秋，碧云翘首倍添愁。","Rank":0,"PoetryId":null,"Pinyin":"tiān mò hán fēng qi mù qīu ，bì yún qiáo shǒu bèi tiān chóu ","Tag":null,"Explanation":null,"English":null,"Sort":16,"Dynasty":"明"},{"Id":6625267,"Sentence":"都门侠客空弹剑，日下归人已倦游。","Rank":0,"PoetryId":null,"Pinyin":"dōu mén xiá kè kōng dàn jiàn ，rì xià guī rén yi juàn yóu ","Tag":null,"Explanation":null,"English":null,"Sort":17,"Dynasty":"明"},{"Id":6625268,"Sentence":"十里莺花桃叶渡，半帆烟雨木兰舟。","Rank":0,"PoetryId":null,"Pinyin":"shǐ li yīng huā táo xié dù ，bàn fān yān yǔ mù lán zhōu ","Tag":null,"Explanation":null,"English":null,"Sort":18,"Dynasty":"明"},{"Id":6625269,"Sentence":"携家早赴青山约，寥落羊何阻唱酬。","Rank":0,"PoetryId":null,"Pinyin":"xié gū zǎo fù qīng shān yāo ，liáo là yáng hé zǔ chàng chóu ","Tag":null,"Explanation":null,"English":null,"Sort":19,"Dynasty":"明"},{"Id":6625270,"Sentence":"把袂都亭木叶稀，阳关一曲转依依。","Rank":0,"PoetryId":null,"Pinyin":"bǎ mèi dōu tǐng mù xié xī ，yáng guān yī qū zhuǎi yī yī ","Tag":null,"Explanation":null,"English":null,"Sort":20,"Dynasty":"明"},{"Id":6625271,"Sentence":"天边剑拂长虹断，海上帆侵暮雪飞。","Rank":0,"PoetryId":null,"Pinyin":"tiān biān jiàn bì cháng hóng duàn ，hǎi shǎng fān qīn mù xuě fēi ","Tag":null,"Explanation":null,"English":null,"Sort":21,"Dynasty":"明"},{"Id":6625272,"Sentence":"兰杜欲纫湘女佩，芰荷新制楚人衣。","Rank":0,"PoetryId":null,"Pinyin":"lán dù yù rèn xiāng nǚ pèi ，jì hé xīn zhì chǔ rén yī ","Tag":null,"Explanation":null,"English":null,"Sort":22,"Dynasty":"明"},{"Id":6625273,"Sentence":"相思何处偏惆怅，独夜寒空望少微。","Rank":0,"PoetryId":null,"Pinyin":"xiāng sāi hé chǔ piān chóu chàng ，dú yè hán kōng wàng shǎo wēi ","Tag":null,"Explanation":null,"English":null,"Sort":23,"Dynasty":"明"}]}