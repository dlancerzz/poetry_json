{"Id":540977,"Title":"投赠督学滕公三十八韵","Dynasty":"明","Author":"胡应麟","Context":"云雾南溟外，星辰北斗傍。九霄回气色，千里见飞翔。大雅今谁属，明公早擅场。应图看騕袅，绝代起鸾凰。出入平津底，超迁吏部郎。攀花游太液，视草历明光。佩染金茎露，衣含玉座香。直躬行殿陛，蹋翼守遐荒。瘴疠开盘水，川原接夜郎。停车蛮垒肃，驻节海山苍。名姓传阊阖，丝纶下庙廊。双旌辞汉苑，匹马渡钱塘。斧钺江城树，楼船水国霜。海隅兴礼乐，河宿敛文章。时雨行连郭，春风坐满堂。真才呈琬琰，异品得圭璋。沂水琴堪奏，丰城剑有芒。弦歌闻曲阜，桃李遍河阳。吾道乾坤辟，斯文日月光。六桥供舣棹，三竺引飞觞。黄阁声华远，青冥道路长。鸾书飞建礼，凤藻出长杨。师范真辽绝，生徒转激昂。陆机曾入洛，司马旧游梁。九岁题鹦武，三冬解鹔霜。上书思汉主，作序拟滕王。綵笔空凌厉，丹梯尚渺茫。塞翁悲失马，牧子叹亡羊。寂莫松萝契，萧条薜荔裳。一区原宪宅，万卷子云床。避世嗟秦士，酣歌学楚狂。烟岚寻白石，云水狎沧浪。历块凭谁试，连城祇自伤。几年怀卞氏，此日遇孙阳。轵里心犹在，夷门念不忘。惟馀星斗色，夜夜绕干将。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f62814e27601281f9e44a69812b34bc1","Step":0,"Verses":[{"Id":7021475,"Sentence":"云雾南溟外，星辰北斗傍。","Rank":0,"PoetryId":null,"Pinyin":"yún wù nā mǐng wài ，xīng chén běi dǒu bàng ","Tag":null,"Explanation":null,"English":null,"Sort":0,"Dynasty":"明"},{"Id":7021476,"Sentence":"九霄回气色，千里见飞翔。","Rank":0,"PoetryId":null,"Pinyin":"jiu xiāo huǐ qì sè ，qiān li jiàn fēi xiáng ","Tag":null,"Explanation":null,"English":null,"Sort":1,"Dynasty":"明"},{"Id":7021477,"Sentence":"大雅今谁属，明公早擅场。","Rank":0,"PoetryId":null,"Pinyin":"dà yā jīn shéi shǔ ，mǐng gōng zǎo shàn cháng ","Tag":null,"Explanation":null,"English":null,"Sort":2,"Dynasty":"明"},{"Id":7021478,"Sentence":"应图看騕袅，绝代起鸾凰。","Rank":0,"PoetryId":null,"Pinyin":"yīng tú kān yǎo niǎo ，jué dài qi luán huáng ","Tag":null,"Explanation":null,"English":null,"Sort":3,"Dynasty":"明"},{"Id":7021479,"Sentence":"出入平津底，超迁吏部郎。","Rank":0,"PoetryId":null,"Pinyin":"chū rù pǐng jīn 底，chāo qiān lì bù láng ","Tag":null,"Explanation":null,"English":null,"Sort":4,"Dynasty":"明"},{"Id":7021480,"Sentence":"攀花游太液，视草历明光。","Rank":0,"PoetryId":null,"Pinyin":"pān huā yóu tài yè ，shì cǎo lì mǐng guāng ","Tag":null,"Explanation":null,"English":null,"Sort":5,"Dynasty":"明"},{"Id":7021481,"Sentence":"佩染金茎露，衣含玉座香。","Rank":0,"PoetryId":null,"Pinyin":"pèi rǎn jīn jīng lòu ，yī hán yù zuò xiāng ","Tag":null,"Explanation":null,"English":null,"Sort":6,"Dynasty":"明"},{"Id":7021482,"Sentence":"直躬行殿陛，蹋翼守遐荒。","Rank":0,"PoetryId":null,"Pinyin":"zhǐ gōng háng diàn bì ，tà yì shǒu xiá huāng ","Tag":null,"Explanation":null,"English":null,"Sort":7,"Dynasty":"明"},{"Id":7021483,"Sentence":"瘴疠开盘水，川原接夜郎。","Rank":0,"PoetryId":null,"Pinyin":"zhàng lì kāi pán shui ，chuān yuán jiē yè láng ","Tag":null,"Explanation":null,"English":null,"Sort":8,"Dynasty":"明"},{"Id":7021484,"Sentence":"停车蛮垒肃，驻节海山苍。","Rank":0,"PoetryId":null,"Pinyin":"tǐng chē mán lěi sù ，zhù jiē hǎi shān cāng ","Tag":null,"Explanation":null,"English":null,"Sort":9,"Dynasty":"明"},{"Id":7021485,"Sentence":"名姓传阊阖，丝纶下庙廊。","Rank":0,"PoetryId":null,"Pinyin":"mǐng xìng chuán chāng hé ，sī guān xià miào láng ","Tag":null,"Explanation":null,"English":null,"Sort":10,"Dynasty":"明"},{"Id":7021486,"Sentence":"双旌辞汉苑，匹马渡钱塘。","Rank":0,"PoetryId":null,"Pinyin":"shuāng jīng cǐ hàn yuàn ，pi mǎ dù qián táng ","Tag":null,"Explanation":null,"English":null,"Sort":11,"Dynasty":"明"},{"Id":7021487,"Sentence":"斧钺江城树，楼船水国霜。","Rank":0,"PoetryId":null,"Pinyin":"fǔ yuè jiāng chéng shù ，lóu chuán shui guó shuāng ","Tag":null,"Explanation":null,"English":null,"Sort":12,"Dynasty":"明"},{"Id":7021488,"Sentence":"海隅兴礼乐，河宿敛文章。","Rank":0,"PoetryId":null,"Pinyin":"hǎi yú xīng li lè ，hé sù liǎn wén zhāng ","Tag":null,"Explanation":null,"English":null,"Sort":13,"Dynasty":"明"},{"Id":7021489,"Sentence":"时雨行连郭，春风坐满堂。","Rank":0,"PoetryId":null,"Pinyin":"shǐ yǔ háng lián guō ，chūn fēng zuò mǎn táng ","Tag":null,"Explanation":null,"English":null,"Sort":14,"Dynasty":"明"},{"Id":7021490,"Sentence":"真才呈琬琰，异品得圭璋。","Rank":0,"PoetryId":null,"Pinyin":"zhēn cái chéng wǎn yǎn ，yì pin dé guī zhāng ","Tag":null,"Explanation":null,"English":null,"Sort":15,"Dynasty":"明"},{"Id":7021491,"Sentence":"沂水琴堪奏，丰城剑有芒。","Rank":0,"PoetryId":null,"Pinyin":"yǐ shui qǐn kān zòu ，fēng chéng jiàn yǒu máng ","Tag":null,"Explanation":null,"English":null,"Sort":16,"Dynasty":"明"},{"Id":7021492,"Sentence":"弦歌闻曲阜，桃李遍河阳。","Rank":0,"PoetryId":null,"Pinyin":"xián gē wén qū fù ，táo li biàn hé yáng ","Tag":null,"Explanation":null,"English":null,"Sort":17,"Dynasty":"明"},{"Id":7021493,"Sentence":"吾道乾坤辟，斯文日月光。","Rank":0,"PoetryId":null,"Pinyin":"wú dāo gān kūn bì ，sī wén rì yuè guāng ","Tag":null,"Explanation":null,"English":null,"Sort":18,"Dynasty":"明"},{"Id":7021494,"Sentence":"六桥供舣棹，三竺引飞觞。","Rank":0,"PoetryId":null,"Pinyin":"lìu qiáo gōng yi zhào ，sān zhú yin fēi shāng ","Tag":null,"Explanation":null,"English":null,"Sort":19,"Dynasty":"明"},{"Id":7021495,"Sentence":"黄阁声华远，青冥道路长。","Rank":0,"PoetryId":null,"Pinyin":"huáng gé shēng huā yuǎn ，qīng mǐng dāo lù cháng ","Tag":null,"Explanation":null,"English":null,"Sort":20,"Dynasty":"明"},{"Id":7021496,"Sentence":"鸾书飞建礼，凤藻出长杨。","Rank":0,"PoetryId":null,"Pinyin":"luán shū fēi jiàn li ，fèng zǎo chū cháng yáng ","Tag":null,"Explanation":null,"English":null,"Sort":21,"Dynasty":"明"},{"Id":7021497,"Sentence":"师范真辽绝，生徒转激昂。","Rank":0,"PoetryId":null,"Pinyin":"shī fàn zhēn liáo jué ，shēng tú zhuǎi jī áng ","Tag":null,"Explanation":null,"English":null,"Sort":22,"Dynasty":"明"},{"Id":7021498,"Sentence":"陆机曾入洛，司马旧游梁。","Rank":0,"PoetryId":null,"Pinyin":"lìu jī céng rù luò ，sī mǎ jìu yóu liáng ","Tag":null,"Explanation":null,"English":null,"Sort":23,"Dynasty":"明"},{"Id":7021499,"Sentence":"九岁题鹦武，三冬解鹔霜。","Rank":0,"PoetryId":null,"Pinyin":"jiu suì tǐ yīng wǔ ，sān dōng jiě sù shuāng ","Tag":null,"Explanation":null,"English":null,"Sort":24,"Dynasty":"明"},{"Id":7021500,"Sentence":"上书思汉主，作序拟滕王。","Rank":0,"PoetryId":null,"Pinyin":"shǎng shū sāi hàn zhǔ ，zuō xù ni téng wáng ","Tag":null,"Explanation":null,"English":null,"Sort":25,"Dynasty":"明"},{"Id":7021501,"Sentence":"綵笔空凌厉，丹梯尚渺茫。","Rank":0,"PoetryId":null,"Pinyin":"cǎi bi kōng līng lì ，dān tī shàng miǎo māng ","Tag":null,"Explanation":null,"English":null,"Sort":26,"Dynasty":"明"},{"Id":7021502,"Sentence":"塞翁悲失马，牧子叹亡羊。","Rank":0,"PoetryId":null,"Pinyin":"sāi wēng bēi shī mǎ ，mù zi tàn wáng yáng ","Tag":null,"Explanation":null,"English":null,"Sort":27,"Dynasty":"明"},{"Id":7021503,"Sentence":"寂莫松萝契，萧条薜荔裳。","Rank":0,"PoetryId":null,"Pinyin":"jì mò sōng luó qì ，xiāo tiáo bì lì cháng ","Tag":null,"Explanation":null,"English":null,"Sort":28,"Dynasty":"明"},{"Id":7021504,"Sentence":"一区原宪宅，万卷子云床。","Rank":0,"PoetryId":null,"Pinyin":"yī ōu yuán xiǎn zhái ，mò juǎn zi yún chuáng ","Tag":null,"Explanation":null,"English":null,"Sort":29,"Dynasty":"明"},{"Id":7021505,"Sentence":"避世嗟秦士，酣歌学楚狂。","Rank":0,"PoetryId":null,"Pinyin":"bì shì jiē qǐn shì ，hān gē xué chǔ kuáng ","Tag":null,"Explanation":null,"English":null,"Sort":30,"Dynasty":"明"},{"Id":7021506,"Sentence":"烟岚寻白石，云水狎沧浪。","Rank":0,"PoetryId":null,"Pinyin":"yān lán xún bái dàn ，yún shui xiá cāng làng ","Tag":null,"Explanation":null,"English":null,"Sort":31,"Dynasty":"明"},{"Id":7021507,"Sentence":"历块凭谁试，连城祇自伤。","Rank":0,"PoetryId":null,"Pinyin":"lì kuài pǐng shéi shì ，lián chéng chǐ zì shāng ","Tag":null,"Explanation":null,"English":null,"Sort":32,"Dynasty":"明"},{"Id":7021508,"Sentence":"几年怀卞氏，此日遇孙阳。","Rank":0,"PoetryId":null,"Pinyin":"jī nián huái biàn shì ，ci rì yù sūn yáng ","Tag":null,"Explanation":null,"English":null,"Sort":33,"Dynasty":"明"},{"Id":7021509,"Sentence":"轵里心犹在，夷门念不忘。","Rank":0,"PoetryId":null,"Pinyin":"zhi li xīn yóu zài ，yǐ mén niàn bú wàng ","Tag":null,"Explanation":null,"English":null,"Sort":34,"Dynasty":"明"},{"Id":7021510,"Sentence":"惟馀星斗色，夜夜绕干将。","Rank":0,"PoetryId":null,"Pinyin":"wéi yú xīng dǒu sè ，yè yè rào gān jiāng ","Tag":null,"Explanation":null,"English":null,"Sort":35,"Dynasty":"明"}]}