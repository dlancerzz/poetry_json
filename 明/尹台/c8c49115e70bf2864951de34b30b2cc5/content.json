{"Id":531166,"Title":"赠铨卿沈观颐郎中考绩北上","Dynasty":"明","Author":"尹台","Context":"历吉整严驾，逝将趋上都。两骖振鋈靷，六辔光若濡。问客去何迅，报计当岁徂。伊昔事缥缃，经纶富摧储。抱策陈大对，所志摅元谟。遂历偏邑宰，入序曲台儒。寅清励夙夜，孤操亶弗渝。余滥南宫伯，抗轼惭先涂。幸子致远毂，翊我周道舆。简书承帝制，藻衡列宰夫。著绩盈函匦，蜚声播六衢。行矣坚乃轴，勿辞峻阪驱。不见羲和驭，奋彍濠汜隅。达人怀远业，卑士局迩图。申章展我赠，长风吹素繻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c8c49115e70bf2864951de34b30b2cc5","Step":0,"Verses":[{"Id":6961269,"Sentence":"历吉整严驾，逝将趋上都。","Rank":0,"PoetryId":null,"Pinyin":"lì jǐ zhěng yán jià ，shì jiāng qū shǎng dōu ","Tag":null,"Explanation":null,"English":null,"Sort":0,"Dynasty":"明"},{"Id":6961270,"Sentence":"两骖振鋈靷，六辔光若濡。","Rank":0,"PoetryId":null,"Pinyin":"liǎng cān zhèn wù yin ，lìu pèi guāng rě rú ","Tag":null,"Explanation":null,"English":null,"Sort":1,"Dynasty":"明"},{"Id":6961271,"Sentence":"问客去何迅，报计当岁徂。","Rank":0,"PoetryId":null,"Pinyin":"wèn kè qù hé xùn ，bào jì dāng suì cú ","Tag":null,"Explanation":null,"English":null,"Sort":2,"Dynasty":"明"},{"Id":6961272,"Sentence":"伊昔事缥缃，经纶富摧储。","Rank":0,"PoetryId":null,"Pinyin":"yī xī shì piāo xiāng ，jīng guān fù cuī chǔ ","Tag":null,"Explanation":null,"English":null,"Sort":3,"Dynasty":"明"},{"Id":6961273,"Sentence":"抱策陈大对，所志摅元谟。","Rank":0,"PoetryId":null,"Pinyin":"bào cè chén dà duì ，suǒ zhì shū yuán mó ","Tag":null,"Explanation":null,"English":null,"Sort":4,"Dynasty":"明"},{"Id":6961274,"Sentence":"遂历偏邑宰，入序曲台儒。","Rank":0,"PoetryId":null,"Pinyin":"suǐ lì piān yì zǎi ，rù xù qū tāi rú ","Tag":null,"Explanation":null,"English":null,"Sort":5,"Dynasty":"明"},{"Id":6961275,"Sentence":"寅清励夙夜，孤操亶弗渝。","Rank":0,"PoetryId":null,"Pinyin":"yǐn qīng lì sù yè ，gū cāo dǎn fú yú ","Tag":null,"Explanation":null,"English":null,"Sort":6,"Dynasty":"明"},{"Id":6961276,"Sentence":"余滥南宫伯，抗轼惭先涂。","Rank":0,"PoetryId":null,"Pinyin":"yú làn nā gōng bǎi ，kàng shì cán xiān tú ","Tag":null,"Explanation":null,"English":null,"Sort":7,"Dynasty":"明"},{"Id":6961277,"Sentence":"幸子致远毂，翊我周道舆。","Rank":0,"PoetryId":null,"Pinyin":"xìng zi zhì yuǎn gū ，yì wǒ zhōu dāo yú ","Tag":null,"Explanation":null,"English":null,"Sort":8,"Dynasty":"明"},{"Id":6961278,"Sentence":"简书承帝制，藻衡列宰夫。","Rank":0,"PoetryId":null,"Pinyin":"jiǎn shū chéng dì zhì ，zǎo héng liè zǎi fū ","Tag":null,"Explanation":null,"English":null,"Sort":9,"Dynasty":"明"},{"Id":6961279,"Sentence":"著绩盈函匦，蜚声播六衢。","Rank":0,"PoetryId":null,"Pinyin":"著jì yīng hán gui ，fēi shēng bō lìu qú ","Tag":null,"Explanation":null,"English":null,"Sort":10,"Dynasty":"明"},{"Id":6961280,"Sentence":"行矣坚乃轴，勿辞峻阪驱。","Rank":0,"PoetryId":null,"Pinyin":"háng yi jiān nǎi zhóu ，wù cǐ jùn bǎn qū ","Tag":null,"Explanation":null,"English":null,"Sort":11,"Dynasty":"明"},{"Id":6961281,"Sentence":"不见羲和驭，奋彍濠汜隅。","Rank":0,"PoetryId":null,"Pinyin":"bú jiàn xī hé yù ，fèn guō háo sì yú ","Tag":null,"Explanation":null,"English":null,"Sort":12,"Dynasty":"明"},{"Id":6961282,"Sentence":"达人怀远业，卑士局迩图。","Rank":0,"PoetryId":null,"Pinyin":"dá rén huái yuǎn yè ，bēi shì jú ěr tú ","Tag":null,"Explanation":null,"English":null,"Sort":13,"Dynasty":"明"},{"Id":6961283,"Sentence":"申章展我赠，长风吹素繻。","Rank":0,"PoetryId":null,"Pinyin":"shēn zhāng zhǎn wǒ zèng ，cháng fēng chuī sù rú ","Tag":null,"Explanation":null,"English":null,"Sort":14,"Dynasty":"明"}]}