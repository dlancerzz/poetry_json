{"Id":531165,"Title":"送张月山参军赴守思州郡","Dynasty":"明","Author":"尹台","Context":"先民有遗训，忠信行蛮方。夫苟慎率履，焉往非所臧。粲粲月山子，俊气夙开张。神驹产渥水，万里看腾骧。朅来事谭讨，束志翰墨场。踆踆茂贞检，折节辞故常。既全孝友思，亦昭事学光。蛩然捧枢幕，慎畏心孔将。谗忌纷若猬，我道胡低昂。时清天路廓，茅茹拔泰昌。专城秉旄节，出守西南彊。人言罗鬼域，皮卉衣冠裳。控驭稍失理，干戈肆跳跄。不闻往车诫，抗辙纷蜩螗。我告君勿惑，制下重身防。参倚恒不违，殊类亦同行。九夷圣所慕，诸夏或胥戕。弦促瑟始戾，辔援骖乃扬。行哉葆终绩，在远期勿忘。何以沥别款，叙款陈兹章。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c9c59baa3325acdc9d9c51d7e3645c11","Step":0,"Verses":[{"Id":6961249,"Sentence":"先民有遗训，忠信行蛮方。","Rank":0,"PoetryId":null,"Pinyin":"xiān mǐn yǒu wèi xùn ，zhōng xìn háng mán fāng ","Tag":null,"Explanation":null,"English":null,"Sort":0,"Dynasty":"明"},{"Id":6961250,"Sentence":"夫苟慎率履，焉往非所臧。","Rank":0,"PoetryId":null,"Pinyin":"fū gǒu shèn lǜ lǚ ，yān wǎng fēi suǒ zāng ","Tag":null,"Explanation":null,"English":null,"Sort":1,"Dynasty":"明"},{"Id":6961251,"Sentence":"粲粲月山子，俊气夙开张。","Rank":0,"PoetryId":null,"Pinyin":"càn càn yuè shān zi ，jùn qì sù kāi zhāng ","Tag":null,"Explanation":null,"English":null,"Sort":2,"Dynasty":"明"},{"Id":6961252,"Sentence":"神驹产渥水，万里看腾骧。","Rank":0,"PoetryId":null,"Pinyin":"shén jū chǎn wò shui ，mò li kān tēng xiāng ","Tag":null,"Explanation":null,"English":null,"Sort":3,"Dynasty":"明"},{"Id":6961253,"Sentence":"朅来事谭讨，束志翰墨场。","Rank":0,"PoetryId":null,"Pinyin":"qiè lái shì tán tǎo ，shù zhì hàn mò cháng ","Tag":null,"Explanation":null,"English":null,"Sort":4,"Dynasty":"明"},{"Id":6961254,"Sentence":"踆踆茂贞检，折节辞故常。","Rank":0,"PoetryId":null,"Pinyin":"cūn cūn mào zhēn jiǎn ，shé jiē cǐ gù cháng ","Tag":null,"Explanation":null,"English":null,"Sort":5,"Dynasty":"明"},{"Id":6961255,"Sentence":"既全孝友思，亦昭事学光。","Rank":0,"PoetryId":null,"Pinyin":"jì quán xiào yǒu sāi ，yì zhāo shì xué guāng ","Tag":null,"Explanation":null,"English":null,"Sort":6,"Dynasty":"明"},{"Id":6961256,"Sentence":"蛩然捧枢幕，慎畏心孔将。","Rank":0,"PoetryId":null,"Pinyin":"qióng rán pěng shū mù ，shèn wèi xīn kǒng jiāng ","Tag":null,"Explanation":null,"English":null,"Sort":7,"Dynasty":"明"},{"Id":6961257,"Sentence":"谗忌纷若猬，我道胡低昂。","Rank":0,"PoetryId":null,"Pinyin":"chán jì fēn rě wèi ，wǒ dāo hú dī áng ","Tag":null,"Explanation":null,"English":null,"Sort":8,"Dynasty":"明"},{"Id":6961258,"Sentence":"时清天路廓，茅茹拔泰昌。","Rank":0,"PoetryId":null,"Pinyin":"shǐ qīng tiān lù kuò ，máo rú bá tài chāng ","Tag":null,"Explanation":null,"English":null,"Sort":9,"Dynasty":"明"},{"Id":6961259,"Sentence":"专城秉旄节，出守西南彊。","Rank":0,"PoetryId":null,"Pinyin":"zhuān chéng bing máo jiē ，chū shǒu xī nā jiāng ","Tag":null,"Explanation":null,"English":null,"Sort":10,"Dynasty":"明"},{"Id":6961260,"Sentence":"人言罗鬼域，皮卉衣冠裳。","Rank":0,"PoetryId":null,"Pinyin":"rén yán luó gui yù ，pǐ huì yī guān cháng ","Tag":null,"Explanation":null,"English":null,"Sort":11,"Dynasty":"明"},{"Id":6961261,"Sentence":"控驭稍失理，干戈肆跳跄。","Rank":0,"PoetryId":null,"Pinyin":"kòng yù shāo shī li ，gān gē sì tiào qiāng ","Tag":null,"Explanation":null,"English":null,"Sort":12,"Dynasty":"明"},{"Id":6961262,"Sentence":"不闻往车诫，抗辙纷蜩螗。","Rank":0,"PoetryId":null,"Pinyin":"bú wén wǎng chē jiè ，kàng zhé fēn tiáo táng ","Tag":null,"Explanation":null,"English":null,"Sort":13,"Dynasty":"明"},{"Id":6961263,"Sentence":"我告君勿惑，制下重身防。","Rank":0,"PoetryId":null,"Pinyin":"wǒ gào jūn wù huò ，zhì xià chóng shēn fáng ","Tag":null,"Explanation":null,"English":null,"Sort":14,"Dynasty":"明"},{"Id":6961264,"Sentence":"参倚恒不违，殊类亦同行。","Rank":0,"PoetryId":null,"Pinyin":"cān yi héng bú wéi ，shū lèi yì tóng háng ","Tag":null,"Explanation":null,"English":null,"Sort":15,"Dynasty":"明"},{"Id":6961265,"Sentence":"九夷圣所慕，诸夏或胥戕。","Rank":0,"PoetryId":null,"Pinyin":"jiu yǐ shèng suǒ mù ，zhū xià huò xū qiāng ","Tag":null,"Explanation":null,"English":null,"Sort":16,"Dynasty":"明"},{"Id":6961266,"Sentence":"弦促瑟始戾，辔援骖乃扬。","Rank":0,"PoetryId":null,"Pinyin":"xián cù sè shi lì ，pèi yuán cān nǎi yáng ","Tag":null,"Explanation":null,"English":null,"Sort":17,"Dynasty":"明"},{"Id":6961267,"Sentence":"行哉葆终绩，在远期勿忘。","Rank":0,"PoetryId":null,"Pinyin":"háng zāi bǎo zhōng jì ，zài yuǎn jī wù wàng ","Tag":null,"Explanation":null,"English":null,"Sort":18,"Dynasty":"明"},{"Id":6961268,"Sentence":"何以沥别款，叙款陈兹章。","Rank":0,"PoetryId":null,"Pinyin":"hé yi lì bié kuǎn ，xù kuǎn chén cǐ zhāng ","Tag":null,"Explanation":null,"English":null,"Sort":19,"Dynasty":"明"}]}