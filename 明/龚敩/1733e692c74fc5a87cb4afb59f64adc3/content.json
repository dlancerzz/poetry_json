{"Id":513291,"Title":"中秋之夕分宪张侯以陆羽泉煎茶分惠","Dynasty":"明","Author":"龚敩","Context":"昔有仙人陆鸿渐，性嗜苦茗心骨清。崖泉石甃举品第，好山处处留佳名。建溪顾渚得异品，惠山之外惟中泠。琵琶洲前千越溪，镌石作灶留山坰。龙涎倾臼古鼎翠，星火迸石寒烟青。蓬莱弱水恍不隔，一啜世累鸿毛轻。灵山之阳东冈麓，井冽寒泉皎如玉。何年凿破太古心，云是仙人手亲掬。乃知往者未足珍，此茗此泉当绝伦。诛茅卜居总为此，一丘一壑聊栖真。汲清瀹碧匪曾倦，咫尺市廛少相见。高情不免留人间，却著茶经二三卷。尔来寂寞千载馀，山荒石老人丘墟。樵夫牧子罕知识，山僧野老空长吁。西江分宪列仙辈，暂屏喧嚣驻旌旆。云关雾幌豁然开，剩水残山价增倍。踟蹰归马来自东，飘如翳凤乘天风。百年穷达固有异，万古高义将无同。官舍归来细烹汲，飞翠浮光兔毫湿。韦布书生例见邀，高牙大纛嗟何及。寒儒未必工文章，三椀浪说搜枯肠。佳期三五夜不寝，起舞皓月回清光。妻孥大醉我独醒，仰看桂花月中影。欲读茶经且复休，漫写狂歌发深省，安得相从赋石鼎。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1733e692c74fc5a87cb4afb59f64adc3","Step":0,"Verses":[{"Id":6891540,"Sentence":"昔有仙人陆鸿渐，性嗜苦茗心骨清。","Rank":0,"PoetryId":null,"Pinyin":"xī yǒu xiān rén lìu hóng jiān ，xìng shì kǔ mǐng xīn gū qīng ","Tag":null,"Explanation":null,"English":null,"Sort":0,"Dynasty":"明"},{"Id":6891541,"Sentence":"崖泉石甃举品第，好山处处留佳名。","Rank":0,"PoetryId":null,"Pinyin":"yá quán dàn zhòu jǔ pin dì ，hǎo shān chǔ chǔ lǐu jiā mǐng ","Tag":null,"Explanation":null,"English":null,"Sort":1,"Dynasty":"明"},{"Id":6891542,"Sentence":"建溪顾渚得异品，惠山之外惟中泠。","Rank":0,"PoetryId":null,"Pinyin":"jiàn xī gù zhǔ dé yì pin ，huì shān zhī wài wéi zhōng lǐng ","Tag":null,"Explanation":null,"English":null,"Sort":2,"Dynasty":"明"},{"Id":6891543,"Sentence":"琵琶洲前千越溪，镌石作灶留山坰。","Rank":0,"PoetryId":null,"Pinyin":"pǐ pá zhōu qián qiān yuè xī ，juān dàn zuō zào lǐu shān jiōng ","Tag":null,"Explanation":null,"English":null,"Sort":3,"Dynasty":"明"},{"Id":6891544,"Sentence":"龙涎倾臼古鼎翠，星火迸石寒烟青。","Rank":0,"PoetryId":null,"Pinyin":"lóng xián qīng jìu gǔ ding cuì ，xīng huǒ bèng dàn hán yān qīng ","Tag":null,"Explanation":null,"English":null,"Sort":4,"Dynasty":"明"},{"Id":6891545,"Sentence":"蓬莱弱水恍不隔，一啜世累鸿毛轻。","Rank":0,"PoetryId":null,"Pinyin":"péng lái ruò shui huǎng bú gé ，yī chuài shì léi hóng máo qīng ","Tag":null,"Explanation":null,"English":null,"Sort":5,"Dynasty":"明"},{"Id":6891546,"Sentence":"灵山之阳东冈麓，井冽寒泉皎如玉。","Rank":0,"PoetryId":null,"Pinyin":"lǐng shān zhī yáng dōng gāng lù ，jing liè hán quán jiǎo rú yù ","Tag":null,"Explanation":null,"English":null,"Sort":6,"Dynasty":"明"},{"Id":6891547,"Sentence":"何年凿破太古心，云是仙人手亲掬。","Rank":0,"PoetryId":null,"Pinyin":"hé nián záo pò tài gǔ xīn ，yún shì xiān rén shǒu qīn jū ","Tag":null,"Explanation":null,"English":null,"Sort":7,"Dynasty":"明"},{"Id":6891548,"Sentence":"乃知往者未足珍，此茗此泉当绝伦。","Rank":0,"PoetryId":null,"Pinyin":"nǎi zhī wǎng zhě wèi zú zhēn ，ci mǐng ci quán dāng jué lún ","Tag":null,"Explanation":null,"English":null,"Sort":8,"Dynasty":"明"},{"Id":6891549,"Sentence":"诛茅卜居总为此，一丘一壑聊栖真。","Rank":0,"PoetryId":null,"Pinyin":"zhū máo 卜jū zǒng wéi ci ，yī qīu yī hè liáo qī zhēn ","Tag":null,"Explanation":null,"English":null,"Sort":9,"Dynasty":"明"},{"Id":6891550,"Sentence":"汲清瀹碧匪曾倦，咫尺市廛少相见。","Rank":0,"PoetryId":null,"Pinyin":"jǐ qīng yuè bì fěi céng juàn ，zhi chě shì chán shǎo xiāng jiàn ","Tag":null,"Explanation":null,"English":null,"Sort":10,"Dynasty":"明"},{"Id":6891551,"Sentence":"高情不免留人间，却著茶经二三卷。","Rank":0,"PoetryId":null,"Pinyin":"gāo qǐng bú miǎn lǐu rén jiān ，què 著chá jīng èr sān juǎn ","Tag":null,"Explanation":null,"English":null,"Sort":11,"Dynasty":"明"},{"Id":6891552,"Sentence":"尔来寂寞千载馀，山荒石老人丘墟。","Rank":0,"PoetryId":null,"Pinyin":"ěr lái jì mò qiān zǎi yú ，shān huāng dàn lǎo rén qīu xū ","Tag":null,"Explanation":null,"English":null,"Sort":12,"Dynasty":"明"},{"Id":6891553,"Sentence":"樵夫牧子罕知识，山僧野老空长吁。","Rank":0,"PoetryId":null,"Pinyin":"qiáo fū mù zi hǎn zhī shǐ ，shān sēng yě lǎo kōng cháng xū ","Tag":null,"Explanation":null,"English":null,"Sort":13,"Dynasty":"明"},{"Id":6891554,"Sentence":"西江分宪列仙辈，暂屏喧嚣驻旌旆。","Rank":0,"PoetryId":null,"Pinyin":"xī jiāng fēn xiǎn liè xiān bèi ，zàn bīng xuān áo zhù jīng pèi ","Tag":null,"Explanation":null,"English":null,"Sort":14,"Dynasty":"明"},{"Id":6891555,"Sentence":"云关雾幌豁然开，剩水残山价增倍。","Rank":0,"PoetryId":null,"Pinyin":"yún guān wù huǎng huá rán kāi ，shèng shui cán shān jià zēng bèi ","Tag":null,"Explanation":null,"English":null,"Sort":15,"Dynasty":"明"},{"Id":6891556,"Sentence":"踟蹰归马来自东，飘如翳凤乘天风。","Rank":0,"PoetryId":null,"Pinyin":"chǐ chú guī mǎ lái zì dōng ，piāo rú yì fèng chéng tiān fēng ","Tag":null,"Explanation":null,"English":null,"Sort":16,"Dynasty":"明"},{"Id":6891557,"Sentence":"百年穷达固有异，万古高义将无同。","Rank":0,"PoetryId":null,"Pinyin":"bǎi nián qióng dá gù yǒu yì ，mò gǔ gāo yǐ jiāng mó tóng ","Tag":null,"Explanation":null,"English":null,"Sort":17,"Dynasty":"明"},{"Id":6891558,"Sentence":"官舍归来细烹汲，飞翠浮光兔毫湿。","Rank":0,"PoetryId":null,"Pinyin":"guān shě guī lái xì pēng jǐ ，fēi cuì fú guāng tù háo shī ","Tag":null,"Explanation":null,"English":null,"Sort":18,"Dynasty":"明"},{"Id":6891559,"Sentence":"韦布书生例见邀，高牙大纛嗟何及。","Rank":0,"PoetryId":null,"Pinyin":"wéi bù shū shēng lì jiàn yāo ，gāo yá dà dào jiē hé jǐ ","Tag":null,"Explanation":null,"English":null,"Sort":19,"Dynasty":"明"},{"Id":6891560,"Sentence":"寒儒未必工文章，三椀浪说搜枯肠。","Rank":0,"PoetryId":null,"Pinyin":"hán rú wèi bì gōng wén zhāng ，sān wǎn làng shuì sōu kū cháng ","Tag":null,"Explanation":null,"English":null,"Sort":20,"Dynasty":"明"},{"Id":6891561,"Sentence":"佳期三五夜不寝，起舞皓月回清光。","Rank":0,"PoetryId":null,"Pinyin":"jiā jī sān wǔ yè bú qin ，qi wǔ hào yuè huǐ qīng guāng ","Tag":null,"Explanation":null,"English":null,"Sort":21,"Dynasty":"明"},{"Id":6891562,"Sentence":"妻孥大醉我独醒，仰看桂花月中影。","Rank":0,"PoetryId":null,"Pinyin":"qī nú dà zuì wǒ dú xing ，yǎng kān guì huā yuè zhōng ying ","Tag":null,"Explanation":null,"English":null,"Sort":22,"Dynasty":"明"},{"Id":6891563,"Sentence":"欲读茶经且复休，漫写狂歌发深省，安得相从赋石鼎。","Rank":0,"PoetryId":null,"Pinyin":"yù dòu chá jīng jū fù xīu ，màn xiě kuáng gē fā shēn shěng ，ān dé xiāng cóng fù dàn ding ","Tag":null,"Explanation":null,"English":null,"Sort":23,"Dynasty":"明"}]}