{"Id":607718,"Title":"看剑篇","Dynasty":"明","Author":"邓云霄","Context":"夜半城头挂北斗，华堂宴客犹呼酒。主人上将近休边，曲部金绯将炙走。为欢不敢寿千金，请看钢锋一片心。启匣虹霓纷缭绕，拔镡檐户冷萧森。骤观三尺空如水，不知其内藏龙子。恍惚苍精暗欲腾，须臾白练平吹起。指去遥知山可崩，弹来直立天为倚。延津波落丰城空，一时移在华堂中。只恐妖姬幻鬼母，翻疑坐客有猿公。侵灯闪烛乱光怪，帘外星河皆破碎。众宾长跪请韬锋，主人更为谈边塞。虎须半拂燕颔旋，自言擐甲十馀年。战多剑锷光仍在，戍久马蹄浑尽穿。麾向龙堆回落日，㔉将疏勒出飞泉。犁庭老上魂先夺，绝幕呼韩血尚鲜。近时塞外无骄虏，玉门关下多闲土。马援矍铄浪据鞍，李广遨游徒射虎。说剑雄心只自知，登坛馀勇真堪贾。忧时叹老泪沾衣，宾主留连不忍归。千秋欧冶今何有？只眼张华遇者稀。喑呜慷慨俱落魄，赌胜千金轻一掷。匣里龙飞忽裂垣，群鸡惊叫东方白。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"978067aeb3c615d2816516b68d968ab1","Step":0,"Verses":[{"Id":6515186,"Sentence":"夜半城头挂北斗，华堂宴客犹呼酒。","Rank":0,"PoetryId":null,"Pinyin":"yè bàn chéng tóu guà běi dǒu ，huā táng yàn kè yóu hū jiu ","Tag":null,"Explanation":null,"English":null,"Sort":0,"Dynasty":"明"},{"Id":6515187,"Sentence":"主人上将近休边，曲部金绯将炙走。","Rank":0,"PoetryId":null,"Pinyin":"zhǔ rén shǎng jiāng jìn xīu biān ，qū bù jīn fēi jiāng zhì zǒu ","Tag":null,"Explanation":null,"English":null,"Sort":1,"Dynasty":"明"},{"Id":6515188,"Sentence":"为欢不敢寿千金，请看钢锋一片心。","Rank":0,"PoetryId":null,"Pinyin":"wéi huān bú gǎn shòu qiān jīn ，qing kān gāng fēng yī piān xīn ","Tag":null,"Explanation":null,"English":null,"Sort":2,"Dynasty":"明"},{"Id":6515189,"Sentence":"启匣虹霓纷缭绕，拔镡檐户冷萧森。","Rank":0,"PoetryId":null,"Pinyin":"qi xiá hóng nǐ fēn liáo rào ，bá chán yán hù lěng xiāo sēn ","Tag":null,"Explanation":null,"English":null,"Sort":3,"Dynasty":"明"},{"Id":6515190,"Sentence":"骤观三尺空如水，不知其内藏龙子。","Rank":0,"PoetryId":null,"Pinyin":"zhòu guān sān chě kōng rú shui ，bú zhī jī nèi cáng lóng zi ","Tag":null,"Explanation":null,"English":null,"Sort":4,"Dynasty":"明"},{"Id":6515191,"Sentence":"恍惚苍精暗欲腾，须臾白练平吹起。","Rank":0,"PoetryId":null,"Pinyin":"huǎng hū cāng jīng àn yù tēng ，xū yú bái liàn pǐng chuī qi ","Tag":null,"Explanation":null,"English":null,"Sort":5,"Dynasty":"明"},{"Id":6515192,"Sentence":"指去遥知山可崩，弹来直立天为倚。","Rank":0,"PoetryId":null,"Pinyin":"zhi qù yáo zhī shān kě bēng ，dàn lái zhǐ lì tiān wéi yi ","Tag":null,"Explanation":null,"English":null,"Sort":6,"Dynasty":"明"},{"Id":6515193,"Sentence":"延津波落丰城空，一时移在华堂中。","Rank":0,"PoetryId":null,"Pinyin":"yán jīn bō là fēng chéng kōng ，yī shǐ yǐ zài huā táng zhōng ","Tag":null,"Explanation":null,"English":null,"Sort":7,"Dynasty":"明"},{"Id":6515194,"Sentence":"只恐妖姬幻鬼母，翻疑坐客有猿公。","Rank":0,"PoetryId":null,"Pinyin":"zhī kǒng yāo jī huàn gui mǔ ，fān yǐ zuò kè yǒu yuán gōng ","Tag":null,"Explanation":null,"English":null,"Sort":8,"Dynasty":"明"},{"Id":6515195,"Sentence":"侵灯闪烛乱光怪，帘外星河皆破碎。","Rank":0,"PoetryId":null,"Pinyin":"qīn dēng shǎn zhú luàn guāng guài ，lián wài xīng hé jiē pò suì ","Tag":null,"Explanation":null,"English":null,"Sort":9,"Dynasty":"明"},{"Id":6515196,"Sentence":"众宾长跪请韬锋，主人更为谈边塞。","Rank":0,"PoetryId":null,"Pinyin":"zhòng bīn cháng guì qing tāo fēng ，zhǔ rén gēng wéi tán biān sāi ","Tag":null,"Explanation":null,"English":null,"Sort":10,"Dynasty":"明"},{"Id":6515197,"Sentence":"虎须半拂燕颔旋，自言擐甲十馀年。","Rank":0,"PoetryId":null,"Pinyin":"hū xū bàn bì yān hàn xuán ，zì yán huàn jiǎ shǐ yú nián ","Tag":null,"Explanation":null,"English":null,"Sort":11,"Dynasty":"明"},{"Id":6515198,"Sentence":"战多剑锷光仍在，戍久马蹄浑尽穿。","Rank":0,"PoetryId":null,"Pinyin":"zhàn duō jiàn è guāng réng zài ，shù jiu mǎ tǐ hún jin chuān ","Tag":null,"Explanation":null,"English":null,"Sort":12,"Dynasty":"明"},{"Id":6515199,"Sentence":"麾向龙堆回落日，㔉将疏勒出飞泉。","Rank":0,"PoetryId":null,"Pinyin":"huī xiàng lóng duī huǐ là rì ，㔉jiāng shū lè chū fēi quán ","Tag":null,"Explanation":null,"English":null,"Sort":13,"Dynasty":"明"},{"Id":6515200,"Sentence":"犁庭老上魂先夺，绝幕呼韩血尚鲜。","Rank":0,"PoetryId":null,"Pinyin":"lǐ tǐng lǎo shǎng hún xiān duó ，jué mù hū hán xiě shàng xiān ","Tag":null,"Explanation":null,"English":null,"Sort":14,"Dynasty":"明"},{"Id":6515201,"Sentence":"近时塞外无骄虏，玉门关下多闲土。","Rank":0,"PoetryId":null,"Pinyin":"jìn shǐ sāi wài mó jiāo lǔ ，yù mén guān xià duō xián tǔ ","Tag":null,"Explanation":null,"English":null,"Sort":15,"Dynasty":"明"},{"Id":6515202,"Sentence":"马援矍铄浪据鞍，李广遨游徒射虎。","Rank":0,"PoetryId":null,"Pinyin":"mǎ yuán jué shuò làng jū ān ，li ān áo yóu tú shè hū ","Tag":null,"Explanation":null,"English":null,"Sort":16,"Dynasty":"明"},{"Id":6515203,"Sentence":"说剑雄心只自知，登坛馀勇真堪贾。","Rank":0,"PoetryId":null,"Pinyin":"shuì jiàn xióng xīn zhī zì zhī ，dēng tán yú yǒng zhēn kān gǔ ","Tag":null,"Explanation":null,"English":null,"Sort":17,"Dynasty":"明"},{"Id":6515204,"Sentence":"忧时叹老泪沾衣，宾主留连不忍归。","Rank":0,"PoetryId":null,"Pinyin":"yōu shǐ tàn lǎo lèi zhān yī ，bīn zhǔ lǐu lián bú rěn guī ","Tag":null,"Explanation":null,"English":null,"Sort":18,"Dynasty":"明"},{"Id":6515205,"Sentence":"千秋欧冶今何有？","Rank":0,"PoetryId":null,"Pinyin":"qiān qīu ōu yě jīn hé yǒu ","Tag":null,"Explanation":null,"English":null,"Sort":19,"Dynasty":"明"},{"Id":6515206,"Sentence":"只眼张华遇者稀。","Rank":0,"PoetryId":null,"Pinyin":"zhī yǎn zhāng huā yù zhě xī ","Tag":null,"Explanation":null,"English":null,"Sort":20,"Dynasty":"明"},{"Id":6515207,"Sentence":"喑呜慷慨俱落魄，赌胜千金轻一掷。","Rank":0,"PoetryId":null,"Pinyin":"yīn wū kāng kǎi jū là bó ，dǔ shēng qiān jīn qīng yī zhì ","Tag":null,"Explanation":null,"English":null,"Sort":21,"Dynasty":"明"},{"Id":6515208,"Sentence":"匣里龙飞忽裂垣，群鸡惊叫东方白。","Rank":0,"PoetryId":null,"Pinyin":"xiá li lóng fēi hū liě yuán ，qún jī jīng jiào dōng fāng bái ","Tag":null,"Explanation":null,"English":null,"Sort":22,"Dynasty":"明"}]}