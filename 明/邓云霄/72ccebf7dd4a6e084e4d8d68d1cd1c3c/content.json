{"Id":607363,"Title":"蟋蟀篇","Dynasty":"明","Author":"邓云霄","Context":"城南思妇娇无力，蟋蟀环轩促人织。秋至寒衣空旧箱，夜深冷泪徒沾臆。闻此虫声意转忙，买丝典却双明珰。既从邻女求残烛，更向天孙乞七襄。织才半匹犹未了，床下喓喓似相笑。借问裁衣寄阿谁，停梭不语自迟迟。衣成又恐晨炊乏，塞外狂夫那得知。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"72ccebf7dd4a6e084e4d8d68d1cd1c3c","Step":0,"Verses":[{"Id":6514696,"Sentence":"城南思妇娇无力，蟋蟀环轩促人织。","Rank":0,"PoetryId":null,"Pinyin":"chéng nā sāi fù jiāo mó lì ，xī shuài huán xuān cù rén zhī ","Tag":null,"Explanation":null,"English":null,"Sort":0,"Dynasty":"明"},{"Id":6514697,"Sentence":"秋至寒衣空旧箱，夜深冷泪徒沾臆。","Rank":0,"PoetryId":null,"Pinyin":"qīu zhì hán yī kōng jìu xiāng ，yè shēn lěng lèi tú zhān yì ","Tag":null,"Explanation":null,"English":null,"Sort":1,"Dynasty":"明"},{"Id":6514698,"Sentence":"闻此虫声意转忙，买丝典却双明珰。","Rank":0,"PoetryId":null,"Pinyin":"wén ci chóng shēng yì zhuǎi máng ，mǎi sī diǎn què shuāng mǐng dāng ","Tag":null,"Explanation":null,"English":null,"Sort":2,"Dynasty":"明"},{"Id":6514699,"Sentence":"既从邻女求残烛，更向天孙乞七襄。","Rank":0,"PoetryId":null,"Pinyin":"jì cóng lǐn nǚ qǐu cán zhú ，gēng xiàng tiān sūn qi qī xiāng ","Tag":null,"Explanation":null,"English":null,"Sort":3,"Dynasty":"明"},{"Id":6514700,"Sentence":"织才半匹犹未了，床下喓喓似相笑。","Rank":0,"PoetryId":null,"Pinyin":"zhī cái bàn pi yóu wèi 了，chuáng xià yāo yāo shì xiāng xiào ","Tag":null,"Explanation":null,"English":null,"Sort":4,"Dynasty":"明"},{"Id":6514701,"Sentence":"借问裁衣寄阿谁，停梭不语自迟迟。","Rank":0,"PoetryId":null,"Pinyin":"jiè wèn cái yī jì ā shéi ，tǐng suō bú yǔ zì chǐ chǐ ","Tag":null,"Explanation":null,"English":null,"Sort":5,"Dynasty":"明"},{"Id":6514702,"Sentence":"衣成又恐晨炊乏，塞外狂夫那得知。","Rank":0,"PoetryId":null,"Pinyin":"yī chéng yòu kǒng chén chuī fá ，sāi wài kuáng fū nā dé zhī ","Tag":null,"Explanation":null,"English":null,"Sort":6,"Dynasty":"明"}]}