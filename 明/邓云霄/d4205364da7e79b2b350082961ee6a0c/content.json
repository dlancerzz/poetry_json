{"Id":681884,"Title":"和苏汝载雪诗四首","Dynasty":"明","Author":"邓云霄","Context":"积素接华裀，光浮白氎巾。凤城疑不夜，花木竟先春。姑射来仙子，瑶池见舞人。徵歌何处好，偏爱郡中新。试问前朝事，兴亡竟若何。陈宫久寂寞，玉树尚嵯峨。冻集城乌静，风回夜柝多。诗成何所赠，应付雪儿歌。薄暮寂无哗，同云冷万家。不闻吹玉笛，但见落梅花。翠失梁园竹，晶凝剡曲沙。三杯催作赋，字字是瑶华。正忆长门冷，还伤绝塞寒。窥帘同泪落，倚剑拂花残。貂帽何时赐，羊车入梦看。寄言新燕尔，此际异悲欢。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d4205364da7e79b2b350082961ee6a0c","Step":0,"Verses":[{"Id":6822876,"Sentence":"积素接华裀，光浮白氎巾。","Rank":0,"PoetryId":null,"Pinyin":"jī sù jiē huā yīn ，guāng fú bái dié jīn ","Tag":null,"Explanation":null,"English":null,"Sort":0,"Dynasty":"明"},{"Id":6822877,"Sentence":"凤城疑不夜，花木竟先春。","Rank":0,"PoetryId":null,"Pinyin":"fèng chéng yǐ bú yè ，huā mù jìng xiān chūn ","Tag":null,"Explanation":null,"English":null,"Sort":1,"Dynasty":"明"},{"Id":6822878,"Sentence":"姑射来仙子，瑶池见舞人。","Rank":0,"PoetryId":null,"Pinyin":"gū shè lái xiān zi ，yáo chǐ jiàn wǔ rén ","Tag":null,"Explanation":null,"English":null,"Sort":2,"Dynasty":"明"},{"Id":6822879,"Sentence":"徵歌何处好，偏爱郡中新。","Rank":0,"PoetryId":null,"Pinyin":"zhēng gē hé chǔ hǎo ，piān ài jùn zhōng xīn ","Tag":null,"Explanation":null,"English":null,"Sort":3,"Dynasty":"明"},{"Id":6822880,"Sentence":"试问前朝事，兴亡竟若何。","Rank":0,"PoetryId":null,"Pinyin":"shì wèn qián cháo shì ，xīng wáng jìng rě hé ","Tag":null,"Explanation":null,"English":null,"Sort":4,"Dynasty":"明"},{"Id":6822881,"Sentence":"陈宫久寂寞，玉树尚嵯峨。","Rank":0,"PoetryId":null,"Pinyin":"chén gōng jiu jì mò ，yù shù shàng cuó é ","Tag":null,"Explanation":null,"English":null,"Sort":5,"Dynasty":"明"},{"Id":6822882,"Sentence":"冻集城乌静，风回夜柝多。","Rank":0,"PoetryId":null,"Pinyin":"dòng jǐ chéng wū jìng ，fēng huǐ yè tuò duō ","Tag":null,"Explanation":null,"English":null,"Sort":6,"Dynasty":"明"},{"Id":6822883,"Sentence":"诗成何所赠，应付雪儿歌。","Rank":0,"PoetryId":null,"Pinyin":"shī chéng hé suǒ zèng ，yīng fù xuě ér gē ","Tag":null,"Explanation":null,"English":null,"Sort":7,"Dynasty":"明"},{"Id":6822884,"Sentence":"薄暮寂无哗，同云冷万家。","Rank":0,"PoetryId":null,"Pinyin":"báo mù jì mó huā ，tóng yún lěng mò gū ","Tag":null,"Explanation":null,"English":null,"Sort":8,"Dynasty":"明"},{"Id":6822885,"Sentence":"不闻吹玉笛，但见落梅花。","Rank":0,"PoetryId":null,"Pinyin":"bú wén chuī yù dǐ ，dàn jiàn là méi huā ","Tag":null,"Explanation":null,"English":null,"Sort":9,"Dynasty":"明"},{"Id":6822886,"Sentence":"翠失梁园竹，晶凝剡曲沙。","Rank":0,"PoetryId":null,"Pinyin":"cuì shī liáng yuán zhú ，jīng nǐng shàn qū shā ","Tag":null,"Explanation":null,"English":null,"Sort":10,"Dynasty":"明"},{"Id":6822887,"Sentence":"三杯催作赋，字字是瑶华。","Rank":0,"PoetryId":null,"Pinyin":"sān bēi cuī zuō fù ，zì zì shì yáo huā ","Tag":null,"Explanation":null,"English":null,"Sort":11,"Dynasty":"明"},{"Id":6822888,"Sentence":"正忆长门冷，还伤绝塞寒。","Rank":0,"PoetryId":null,"Pinyin":"zhēng yì cháng mén lěng ，hái shāng jué sāi hán ","Tag":null,"Explanation":null,"English":null,"Sort":12,"Dynasty":"明"},{"Id":6822889,"Sentence":"窥帘同泪落，倚剑拂花残。","Rank":0,"PoetryId":null,"Pinyin":"kuī lián tóng lèi là ，yi jiàn bì huā cán ","Tag":null,"Explanation":null,"English":null,"Sort":13,"Dynasty":"明"},{"Id":6822890,"Sentence":"貂帽何时赐，羊车入梦看。","Rank":0,"PoetryId":null,"Pinyin":"diāo mào hé shǐ cì ，yáng chē rù mèng kān ","Tag":null,"Explanation":null,"English":null,"Sort":14,"Dynasty":"明"},{"Id":6822891,"Sentence":"寄言新燕尔，此际异悲欢。","Rank":0,"PoetryId":null,"Pinyin":"jì yán xīn yān ěr ，ci jì yì bēi huān ","Tag":null,"Explanation":null,"English":null,"Sort":15,"Dynasty":"明"}]}