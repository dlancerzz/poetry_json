{"Id":655663,"Title":"柴虚犹子洵领南畿贤书东归将北上春官予作二诗前道其实后以鼓其勇也 其一","Dynasty":"明","Author":"罗玘","Context":"有客复有客，少壮勇而鸷。一攫空邦人，再攫空多士。吾尝指其腹，号曰五经笥。官今古中丞，柴虚别名字。洵也九鼎资，年来沐炉锤。晶荧会跃出，闪闪夺人眦。柴虚顾之笑，此宝良我试。海神涌波涛，远致庙廊器。谁能一家私，总用邦国瑞。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"fe60cdf687e37c6bdd5159f944c8fc6b","Step":0,"Verses":[{"Id":7324639,"Sentence":"有客复有客，少壮勇而鸷。","Rank":0,"PoetryId":null,"Pinyin":"yǒu kè fù yǒu kè ，shǎo zhuàng yǒng ér zhì ","Tag":null,"Explanation":null,"English":null,"Sort":0,"Dynasty":"明"},{"Id":7324640,"Sentence":"一攫空邦人，再攫空多士。","Rank":0,"PoetryId":null,"Pinyin":"yī jué kōng bāng rén ，zài jué kōng duō shì ","Tag":null,"Explanation":null,"English":null,"Sort":1,"Dynasty":"明"},{"Id":7324641,"Sentence":"吾尝指其腹，号曰五经笥。","Rank":0,"PoetryId":null,"Pinyin":"wú cháng zhi jī fù ，háo yuē wǔ jīng sì ","Tag":null,"Explanation":null,"English":null,"Sort":2,"Dynasty":"明"},{"Id":7324642,"Sentence":"官今古中丞，柴虚别名字。","Rank":0,"PoetryId":null,"Pinyin":"guān jīn gǔ zhōng chéng ，chái xū bié mǐng zì ","Tag":null,"Explanation":null,"English":null,"Sort":3,"Dynasty":"明"},{"Id":7324643,"Sentence":"洵也九鼎资，年来沐炉锤。","Rank":0,"PoetryId":null,"Pinyin":"xún yě jiu ding zī ，nián lái mù lú chuǐ ","Tag":null,"Explanation":null,"English":null,"Sort":4,"Dynasty":"明"},{"Id":7324644,"Sentence":"晶荧会跃出，闪闪夺人眦。","Rank":0,"PoetryId":null,"Pinyin":"jīng yǐng huì yuè chū ，shǎn shǎn duó rén zì ","Tag":null,"Explanation":null,"English":null,"Sort":5,"Dynasty":"明"},{"Id":7324645,"Sentence":"柴虚顾之笑，此宝良我试。","Rank":0,"PoetryId":null,"Pinyin":"chái xū gù zhī xiào ，ci bǎo liáng wǒ shì ","Tag":null,"Explanation":null,"English":null,"Sort":6,"Dynasty":"明"},{"Id":7324646,"Sentence":"海神涌波涛，远致庙廊器。","Rank":0,"PoetryId":null,"Pinyin":"hǎi shén chōng bō tāo ，yuǎn zhì miào láng qì ","Tag":null,"Explanation":null,"English":null,"Sort":7,"Dynasty":"明"},{"Id":7324647,"Sentence":"谁能一家私，总用邦国瑞。","Rank":0,"PoetryId":null,"Pinyin":"shéi néng yī gū sī ，zǒng yòng bāng guó ruì ","Tag":null,"Explanation":null,"English":null,"Sort":8,"Dynasty":"明"}]}