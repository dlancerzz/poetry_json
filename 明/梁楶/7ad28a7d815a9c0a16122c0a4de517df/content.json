{"Id":578945,"Title":"寄董宗辅","Dynasty":"明","Author":"梁楶","Context":"东江去悠悠，送子孤行舟。舟行复几时，江乡生远愁。海水无定影，萍踪忽飘浮。虽非千里别，出门成久游。采采芙蓉花，欲寄无轻邮。念昔携手好，中情郁绸缪。商歌寄逸响，素琴鸣芳洲。如何旷高躅，杳若隔山丘。驰情托缄素，日暮风飕飕。无由慰离索，一雁横高秋。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ad28a7d815a9c0a16122c0a4de517df","Step":0,"Verses":[{"Id":7140085,"Sentence":"东江去悠悠，送子孤行舟。","Rank":0,"PoetryId":null,"Pinyin":"dōng jiāng qù yōu yōu ，sòng zi gū háng zhōu ","Tag":null,"Explanation":null,"English":null,"Sort":0,"Dynasty":"明"},{"Id":7140086,"Sentence":"舟行复几时，江乡生远愁。","Rank":0,"PoetryId":null,"Pinyin":"zhōu háng fù jī shǐ ，jiāng xiāng shēng yuǎn chóu ","Tag":null,"Explanation":null,"English":null,"Sort":1,"Dynasty":"明"},{"Id":7140087,"Sentence":"海水无定影，萍踪忽飘浮。","Rank":0,"PoetryId":null,"Pinyin":"hǎi shui mó dìng ying ，pǐng zōng hū piāo fú ","Tag":null,"Explanation":null,"English":null,"Sort":2,"Dynasty":"明"},{"Id":7140088,"Sentence":"虽非千里别，出门成久游。","Rank":0,"PoetryId":null,"Pinyin":"suī fēi qiān li bié ，chū mén chéng jiu yóu ","Tag":null,"Explanation":null,"English":null,"Sort":3,"Dynasty":"明"},{"Id":7140089,"Sentence":"采采芙蓉花，欲寄无轻邮。","Rank":0,"PoetryId":null,"Pinyin":"cǎi cǎi fú róng huā ，yù jì mó qīng yóu ","Tag":null,"Explanation":null,"English":null,"Sort":4,"Dynasty":"明"},{"Id":7140090,"Sentence":"念昔携手好，中情郁绸缪。","Rank":0,"PoetryId":null,"Pinyin":"niàn xī xié shǒu hǎo ，zhōng qǐng yù chóu miào ","Tag":null,"Explanation":null,"English":null,"Sort":5,"Dynasty":"明"},{"Id":7140091,"Sentence":"商歌寄逸响，素琴鸣芳洲。","Rank":0,"PoetryId":null,"Pinyin":"shāng gē jì yì xiǎng ，sù qǐn mǐng fāng zhōu ","Tag":null,"Explanation":null,"English":null,"Sort":6,"Dynasty":"明"},{"Id":7140092,"Sentence":"如何旷高躅，杳若隔山丘。","Rank":0,"PoetryId":null,"Pinyin":"rú hé kuàng gāo zhú ，yǎo rě gé shān qīu ","Tag":null,"Explanation":null,"English":null,"Sort":7,"Dynasty":"明"},{"Id":7140093,"Sentence":"驰情托缄素，日暮风飕飕。","Rank":0,"PoetryId":null,"Pinyin":"chǐ qǐng tuō jiān sù ，rì mù fēng sōu sōu ","Tag":null,"Explanation":null,"English":null,"Sort":8,"Dynasty":"明"},{"Id":7140094,"Sentence":"无由慰离索，一雁横高秋。","Rank":0,"PoetryId":null,"Pinyin":"mó yóu wèi lǐ suǒ ，yī yàn héng gāo qīu ","Tag":null,"Explanation":null,"English":null,"Sort":9,"Dynasty":"明"}]}