{"Id":584533,"Title":"谒大忠祠分韵得絮字","Dynasty":"明","Author":"王渐逵","Context":"不识大忠祠，偶约城南侣。怀贤一相访，晴旻敞高树。断岸通寒潮，飞甍肃华宇。忆读厓门志，因之揽双屿。陆海翻鲸波，赵宋失其驭。错落晨中星，飘泊风前絮。荒碑不可觅，父老犹能语。孤臣尚俎豆，敌国已非据。丹扉驻黯云，灵旗带悲雨。君看正气堂，千载谁为主。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8b0a59e20dc63f03bd2d0c0ca6aebc90","Step":0,"Verses":[{"Id":7163834,"Sentence":"不识大忠祠，偶约城南侣。","Rank":0,"PoetryId":null,"Pinyin":"bú shǐ dà zhōng cǐ ，ǒu yāo chéng nā lǚ ","Tag":null,"Explanation":null,"English":null,"Sort":0,"Dynasty":"明"},{"Id":7163835,"Sentence":"怀贤一相访，晴旻敞高树。","Rank":0,"PoetryId":null,"Pinyin":"huái xián yī xiāng fǎng ，qǐng mǐn chǎng gāo shù ","Tag":null,"Explanation":null,"English":null,"Sort":1,"Dynasty":"明"},{"Id":7163836,"Sentence":"断岸通寒潮，飞甍肃华宇。","Rank":0,"PoetryId":null,"Pinyin":"duàn àn tōng hán cháo ，fēi méng sù huā yǔ ","Tag":null,"Explanation":null,"English":null,"Sort":2,"Dynasty":"明"},{"Id":7163837,"Sentence":"忆读厓门志，因之揽双屿。","Rank":0,"PoetryId":null,"Pinyin":"yì dòu yá mén zhì ，yīn zhī lǎn shuāng yǔ ","Tag":null,"Explanation":null,"English":null,"Sort":3,"Dynasty":"明"},{"Id":7163838,"Sentence":"陆海翻鲸波，赵宋失其驭。","Rank":0,"PoetryId":null,"Pinyin":"lìu hǎi fān jīng bō ，zhào sòng shī jī yù ","Tag":null,"Explanation":null,"English":null,"Sort":4,"Dynasty":"明"},{"Id":7163839,"Sentence":"错落晨中星，飘泊风前絮。","Rank":0,"PoetryId":null,"Pinyin":"cuò là chén zhōng xīng ，piāo bó fēng qián xù ","Tag":null,"Explanation":null,"English":null,"Sort":5,"Dynasty":"明"},{"Id":7163840,"Sentence":"荒碑不可觅，父老犹能语。","Rank":0,"PoetryId":null,"Pinyin":"huāng bēi bú kě mì ，fǔ lǎo yóu néng yǔ ","Tag":null,"Explanation":null,"English":null,"Sort":6,"Dynasty":"明"},{"Id":7163841,"Sentence":"孤臣尚俎豆，敌国已非据。","Rank":0,"PoetryId":null,"Pinyin":"gū chén shàng zǔ dòu ，dǐ guó yi fēi jū ","Tag":null,"Explanation":null,"English":null,"Sort":7,"Dynasty":"明"},{"Id":7163842,"Sentence":"丹扉驻黯云，灵旗带悲雨。","Rank":0,"PoetryId":null,"Pinyin":"dān fēi zhù àn yún ，lǐng qǐ dài bēi yǔ ","Tag":null,"Explanation":null,"English":null,"Sort":8,"Dynasty":"明"},{"Id":7163843,"Sentence":"君看正气堂，千载谁为主。","Rank":0,"PoetryId":null,"Pinyin":"jūn kān zhēng qì táng ，qiān zǎi shéi wéi zhǔ ","Tag":null,"Explanation":null,"English":null,"Sort":9,"Dynasty":"明"}]}