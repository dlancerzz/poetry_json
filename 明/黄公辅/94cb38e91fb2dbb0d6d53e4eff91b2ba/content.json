{"Id":697658,"Title":"邵陵别意七首 舒慎庵","Dynasty":"明","Author":"黄公辅","Context":"自比幽岩鹤共飞，青田料得契玄机。一窝高卧尧夫乐，三载欣瞻德曜晖。时有庭枝翻绿袖，也无俗状溷渔矶。凭君醒我浮尘梦，始向烟霞觅所依。冥鸿迥尔逐高飞，早晚尘缘认静机。澬水烟恬渔唱晚，龙山月朗羽仪辉。白头青眼怜同调，黄菊苍松忆旧矶。别后弧南频引望，并州魂梦自依依。溟鲲健羽昔雄飞，鸥鸟于今共一机。萼楼高映增声价，兰谱光腾览德辉。试问投竿秋水老，可谁分坐绿苔矶。祇缘筮得天山兆，风笛离亭重恋依。红尘不到野堂飞，何幸亲承杜德机。北海杯领酣独醉，南窗日就枕馀辉。相将栽柳拈花手，指点栖云睡鹭矶。赋续归来成远别，双清阁上梦频依。金风乍觉叶初飞，撩动蒪鲈物外机。为厌坭途尘鞅急，转思秋坞晚霞辉。有人天路驰骐足，便我园林坐钓矶。显晦行藏从此判，月梁颜色耿相依。养翮图南任所飞，芹池飞跃有真机。秋光正好抟羊角，春色还看振凤辉。桃李参差争向日，丝纶早晚坐垂矶。临歧娓娓无多语，北阙东山各自依。泽鸿那忍集惊飞，政拙惟期共息机。分外徒然增巧累，林中自足戴清辉。绿蓑青笠多长日，烟浦花村是稳矶。但把六箴勤付尔，朝昏佩服得归依。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"94cb38e91fb2dbb0d6d53e4eff91b2ba","Step":0,"Verses":[{"Id":6638245,"Sentence":"自比幽岩鹤共飞，青田料得契玄机。","Rank":0,"PoetryId":null,"Pinyin":"zì bi yōu yán hè gōng fēi ，qīng tián liào dé qì xuán jī ","Tag":null,"Explanation":null,"English":null,"Sort":0,"Dynasty":"明"},{"Id":6638246,"Sentence":"一窝高卧尧夫乐，三载欣瞻德曜晖。","Rank":0,"PoetryId":null,"Pinyin":"yī wō gāo wò yáo fū lè ，sān zǎi xīn zhān dé yào huī ","Tag":null,"Explanation":null,"English":null,"Sort":1,"Dynasty":"明"},{"Id":6638247,"Sentence":"时有庭枝翻绿袖，也无俗状溷渔矶。","Rank":0,"PoetryId":null,"Pinyin":"shǐ yǒu tǐng zhī fān lù xìu ，yě mó sú zhuàng hùn yú jī ","Tag":null,"Explanation":null,"English":null,"Sort":2,"Dynasty":"明"},{"Id":6638248,"Sentence":"凭君醒我浮尘梦，始向烟霞觅所依。","Rank":0,"PoetryId":null,"Pinyin":"pǐng jūn xing wǒ fú chén mèng ，shi xiàng yān xiá mì suǒ yī ","Tag":null,"Explanation":null,"English":null,"Sort":3,"Dynasty":"明"},{"Id":6638249,"Sentence":"冥鸿迥尔逐高飞，早晚尘缘认静机。","Rank":0,"PoetryId":null,"Pinyin":"mǐng hóng jiǒng ěr zhú gāo fēi ，zǎo wǎn chén yuán rèn jìng jī ","Tag":null,"Explanation":null,"English":null,"Sort":4,"Dynasty":"明"},{"Id":6638250,"Sentence":"澬水烟恬渔唱晚，龙山月朗羽仪辉。","Rank":0,"PoetryId":null,"Pinyin":"zī shui yān tián yú chàng wǎn ，lóng shān yuè lǎng yǔ yǐ huī ","Tag":null,"Explanation":null,"English":null,"Sort":5,"Dynasty":"明"},{"Id":6638251,"Sentence":"白头青眼怜同调，黄菊苍松忆旧矶。","Rank":0,"PoetryId":null,"Pinyin":"bái tóu qīng yǎn lián tóng diào ，huáng jú cāng sōng yì jìu jī ","Tag":null,"Explanation":null,"English":null,"Sort":6,"Dynasty":"明"},{"Id":6638252,"Sentence":"别后弧南频引望，并州魂梦自依依。","Rank":0,"PoetryId":null,"Pinyin":"bié hòu hú nā pǐn yin wàng ，bīng zhōu hún mèng zì yī yī ","Tag":null,"Explanation":null,"English":null,"Sort":7,"Dynasty":"明"},{"Id":6638253,"Sentence":"溟鲲健羽昔雄飞，鸥鸟于今共一机。","Rank":0,"PoetryId":null,"Pinyin":"mǐng kūn jiàn yǔ xī xióng fēi ，ōu diǎo yú jīn gōng yī jī ","Tag":null,"Explanation":null,"English":null,"Sort":8,"Dynasty":"明"},{"Id":6638254,"Sentence":"萼楼高映增声价，兰谱光腾览德辉。","Rank":0,"PoetryId":null,"Pinyin":"è lóu gāo yìng zēng shēng jià ，lán pǔ guāng tēng lǎn dé huī ","Tag":null,"Explanation":null,"English":null,"Sort":9,"Dynasty":"明"},{"Id":6638255,"Sentence":"试问投竿秋水老，可谁分坐绿苔矶。","Rank":0,"PoetryId":null,"Pinyin":"shì wèn tóu gān qīu shui lǎo ，kě shéi fēn zuò lù tāi jī ","Tag":null,"Explanation":null,"English":null,"Sort":10,"Dynasty":"明"},{"Id":6638256,"Sentence":"祇缘筮得天山兆，风笛离亭重恋依。","Rank":0,"PoetryId":null,"Pinyin":"chǐ yuán shì dé tiān shān zhào ，fēng dǐ lǐ tǐng chóng liàn yī ","Tag":null,"Explanation":null,"English":null,"Sort":11,"Dynasty":"明"},{"Id":6638257,"Sentence":"红尘不到野堂飞，何幸亲承杜德机。","Rank":0,"PoetryId":null,"Pinyin":"gōng chén bú dào yě táng fēi ，hé xìng qīn chéng dù dé jī ","Tag":null,"Explanation":null,"English":null,"Sort":12,"Dynasty":"明"},{"Id":6638258,"Sentence":"北海杯领酣独醉，南窗日就枕馀辉。","Rank":0,"PoetryId":null,"Pinyin":"běi hǎi bēi ling hān dú zuì ，nā chuāng rì jìu zhěn yú huī ","Tag":null,"Explanation":null,"English":null,"Sort":13,"Dynasty":"明"},{"Id":6638259,"Sentence":"相将栽柳拈花手，指点栖云睡鹭矶。","Rank":0,"PoetryId":null,"Pinyin":"xiāng jiāng zāi liu niān huā shǒu ，zhi diǎn qī yún shuì lù jī ","Tag":null,"Explanation":null,"English":null,"Sort":14,"Dynasty":"明"},{"Id":6638260,"Sentence":"赋续归来成远别，双清阁上梦频依。","Rank":0,"PoetryId":null,"Pinyin":"fù xù guī lái chéng yuǎn bié ，shuāng qīng gé shǎng mèng pǐn yī ","Tag":null,"Explanation":null,"English":null,"Sort":15,"Dynasty":"明"},{"Id":6638261,"Sentence":"金风乍觉叶初飞，撩动蒪鲈物外机。","Rank":0,"PoetryId":null,"Pinyin":"jīn fēng zhà jiào xié chū fēi ，liāo dòng pò lú wù wài jī ","Tag":null,"Explanation":null,"English":null,"Sort":16,"Dynasty":"明"},{"Id":6638262,"Sentence":"为厌坭途尘鞅急，转思秋坞晚霞辉。","Rank":0,"PoetryId":null,"Pinyin":"wéi yā nǐ tú chén yāng jǐ ，zhuǎi sāi qīu wù wǎn xiá huī ","Tag":null,"Explanation":null,"English":null,"Sort":17,"Dynasty":"明"},{"Id":6638263,"Sentence":"有人天路驰骐足，便我园林坐钓矶。","Rank":0,"PoetryId":null,"Pinyin":"yǒu rén tiān lù chǐ qǐ zú ，biàn wǒ yuán lǐn zuò diào jī ","Tag":null,"Explanation":null,"English":null,"Sort":18,"Dynasty":"明"},{"Id":6638264,"Sentence":"显晦行藏从此判，月梁颜色耿相依。","Rank":0,"PoetryId":null,"Pinyin":"xiǎn huì háng cáng cóng ci pàn ，yuè liáng yán sè gěng xiāng yī ","Tag":null,"Explanation":null,"English":null,"Sort":19,"Dynasty":"明"},{"Id":6638265,"Sentence":"养翮图南任所飞，芹池飞跃有真机。","Rank":0,"PoetryId":null,"Pinyin":"yǎng hé tú nā rén suǒ fēi ，qǐn chǐ fēi yuè yǒu zhēn jī ","Tag":null,"Explanation":null,"English":null,"Sort":20,"Dynasty":"明"},{"Id":6638266,"Sentence":"秋光正好抟羊角，春色还看振凤辉。","Rank":0,"PoetryId":null,"Pinyin":"qīu guāng zhēng hǎo tuán yáng jiǎo ，chūn sè hái kān zhèn fèng huī ","Tag":null,"Explanation":null,"English":null,"Sort":21,"Dynasty":"明"},{"Id":6638267,"Sentence":"桃李参差争向日，丝纶早晚坐垂矶。","Rank":0,"PoetryId":null,"Pinyin":"táo li cān chā zhēng xiàng rì ，sī guān zǎo wǎn zuò chuǐ jī ","Tag":null,"Explanation":null,"English":null,"Sort":22,"Dynasty":"明"},{"Id":6638268,"Sentence":"临歧娓娓无多语，北阙东山各自依。","Rank":0,"PoetryId":null,"Pinyin":"lǐn qǐ wěi wěi mó duō yǔ ，běi quē dōng shān gě zì yī ","Tag":null,"Explanation":null,"English":null,"Sort":23,"Dynasty":"明"},{"Id":6638269,"Sentence":"泽鸿那忍集惊飞，政拙惟期共息机。","Rank":0,"PoetryId":null,"Pinyin":"zé hóng nā rěn jǐ jīng fēi ，zhèng zhuō wéi jī gōng xī jī ","Tag":null,"Explanation":null,"English":null,"Sort":24,"Dynasty":"明"},{"Id":6638270,"Sentence":"分外徒然增巧累，林中自足戴清辉。","Rank":0,"PoetryId":null,"Pinyin":"fēn wài tú rán zēng qiǎo léi ，lǐn zhōng zì zú dài qīng huī ","Tag":null,"Explanation":null,"English":null,"Sort":25,"Dynasty":"明"},{"Id":6638271,"Sentence":"绿蓑青笠多长日，烟浦花村是稳矶。","Rank":0,"PoetryId":null,"Pinyin":"lù suō qīng lì duō cháng rì ，yān pǔ huā cūn shì wěn jī ","Tag":null,"Explanation":null,"English":null,"Sort":26,"Dynasty":"明"},{"Id":6638272,"Sentence":"但把六箴勤付尔，朝昏佩服得归依。","Rank":0,"PoetryId":null,"Pinyin":"dàn bǎ lìu zhēn qǐn fù ěr ，cháo hūn pèi fú dé guī yī ","Tag":null,"Explanation":null,"English":null,"Sort":27,"Dynasty":"明"}]}