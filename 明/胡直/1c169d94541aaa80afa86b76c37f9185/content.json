{"Id":673831,"Title":"衡岳感怀二首 其二","Dynasty":"明","Author":"胡直","Context":"恭闻夏后圣，秉志切元元。洪波荡中土，隐若裂肺肝。不辞排决力，宁论胼胝艰。去家七八载，三过不入门。诚精格玄昊，金书下层峦。禹拜受此书，治水识其端。鞭挞蛟与螭，疏凿江与汉。江汉故汤汤，河淮无溢湍。九州一以平，四隩罄欢颜。上启重华帝，巡狩驻瑶幡。玄冕照林阿，韶韵播江潭。爰以上公秩，望兹南维尊。秩秩虞夏文，郁郁夔龙班。缅思此盛际，千岁不可攀。测知圣哲心，匪恣一身安。顾予道未至，愿言归山樊。山樊有故侣，终焉击壤欢。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1c169d94541aaa80afa86b76c37f9185","Step":0,"Verses":[{"Id":7367501,"Sentence":"恭闻夏后圣，秉志切元元。","Rank":0,"PoetryId":null,"Pinyin":"gōng wén xià hòu shèng ，bing zhì qiē yuán yuán ","Tag":null,"Explanation":null,"English":null,"Sort":0,"Dynasty":"明"},{"Id":7367502,"Sentence":"洪波荡中土，隐若裂肺肝。","Rank":0,"PoetryId":null,"Pinyin":"hóng bō dàng zhōng tǔ ，yin rě liě fèi gān ","Tag":null,"Explanation":null,"English":null,"Sort":1,"Dynasty":"明"},{"Id":7367503,"Sentence":"不辞排决力，宁论胼胝艰。","Rank":0,"PoetryId":null,"Pinyin":"bú cǐ pái jué lì ，nǐng lún pián zhī jiān ","Tag":null,"Explanation":null,"English":null,"Sort":2,"Dynasty":"明"},{"Id":7367504,"Sentence":"去家七八载，三过不入门。","Rank":0,"PoetryId":null,"Pinyin":"qù gū qī bā zǎi ，sān guō bú rù mén ","Tag":null,"Explanation":null,"English":null,"Sort":3,"Dynasty":"明"},{"Id":7367505,"Sentence":"诚精格玄昊，金书下层峦。","Rank":0,"PoetryId":null,"Pinyin":"chéng jīng gē xuán hào ，jīn shū xià céng luán ","Tag":null,"Explanation":null,"English":null,"Sort":4,"Dynasty":"明"},{"Id":7367506,"Sentence":"禹拜受此书，治水识其端。","Rank":0,"PoetryId":null,"Pinyin":"yǔ bài shòu ci shū ，zhì shui shǐ jī duān ","Tag":null,"Explanation":null,"English":null,"Sort":5,"Dynasty":"明"},{"Id":7367507,"Sentence":"鞭挞蛟与螭，疏凿江与汉。","Rank":0,"PoetryId":null,"Pinyin":"biān tà jiāo yú chī ，shū záo jiāng yú hàn ","Tag":null,"Explanation":null,"English":null,"Sort":6,"Dynasty":"明"},{"Id":7367508,"Sentence":"江汉故汤汤，河淮无溢湍。","Rank":0,"PoetryId":null,"Pinyin":"jiāng hàn gù shāng shāng ，hé huái mó yì tuān ","Tag":null,"Explanation":null,"English":null,"Sort":7,"Dynasty":"明"},{"Id":7367509,"Sentence":"九州一以平，四隩罄欢颜。","Rank":0,"PoetryId":null,"Pinyin":"jiu zhōu yī yi pǐng ，sì yù qìng huān yán ","Tag":null,"Explanation":null,"English":null,"Sort":8,"Dynasty":"明"},{"Id":7367510,"Sentence":"上启重华帝，巡狩驻瑶幡。","Rank":0,"PoetryId":null,"Pinyin":"shǎng qi chóng huā dì ，xún shòu zhù yáo fān ","Tag":null,"Explanation":null,"English":null,"Sort":9,"Dynasty":"明"},{"Id":7367511,"Sentence":"玄冕照林阿，韶韵播江潭。","Rank":0,"PoetryId":null,"Pinyin":"xuán miǎn zhào lǐn ā ，sháo yùn bō jiāng tán ","Tag":null,"Explanation":null,"English":null,"Sort":10,"Dynasty":"明"},{"Id":7367512,"Sentence":"爰以上公秩，望兹南维尊。","Rank":0,"PoetryId":null,"Pinyin":"yuán yi shǎng gōng zhì ，wàng cǐ nā wéi zūn ","Tag":null,"Explanation":null,"English":null,"Sort":11,"Dynasty":"明"},{"Id":7367513,"Sentence":"秩秩虞夏文，郁郁夔龙班。","Rank":0,"PoetryId":null,"Pinyin":"zhì zhì yú xià wén ，yù yù kuǐ lóng bān ","Tag":null,"Explanation":null,"English":null,"Sort":12,"Dynasty":"明"},{"Id":7367514,"Sentence":"缅思此盛际，千岁不可攀。","Rank":0,"PoetryId":null,"Pinyin":"miǎn sāi ci chéng jì ，qiān suì bú kě pān ","Tag":null,"Explanation":null,"English":null,"Sort":13,"Dynasty":"明"},{"Id":7367515,"Sentence":"测知圣哲心，匪恣一身安。","Rank":0,"PoetryId":null,"Pinyin":"cè zhī shèng zhé xīn ，fěi zì yī shēn ān ","Tag":null,"Explanation":null,"English":null,"Sort":14,"Dynasty":"明"},{"Id":7367516,"Sentence":"顾予道未至，愿言归山樊。","Rank":0,"PoetryId":null,"Pinyin":"gù yú dāo wèi zhì ，yuàn yán guī shān fán ","Tag":null,"Explanation":null,"English":null,"Sort":15,"Dynasty":"明"},{"Id":7367517,"Sentence":"山樊有故侣，终焉击壤欢。","Rank":0,"PoetryId":null,"Pinyin":"shān fán yǒu gù lǚ ，zhōng yān jī rǎng huān ","Tag":null,"Explanation":null,"English":null,"Sort":16,"Dynasty":"明"}]}