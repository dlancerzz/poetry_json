{"Id":613607,"Title":"上座师成太史 其二","Dynasty":"明","Author":"苏升","Context":"碣石挹蓬莱，箕文映上台。鸾从丹阙集，芝倩碧云栽。夫子清时彦，千年间气回。道元包万有，识乃绝纤埃。天禄藜光彻，花砖日影催。惊波擎砥柱，仙鼎裕盐梅。幸借垆钟力，同收卓荦才。及门俱琏器，受驾尽龙媒。石剖今逢卞，鞭驱始自隗。无私风任拂，不配露堪培。顾此南荒质，来瞻北斗魁。步趋斯黾勉，羽翮肯徘徊。啸赋篇尝习，延津阁会开。持将负笈意，愿献紫霞杯。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b36d21e727fd5be1a570ec9c55ce9b33","Step":0,"Verses":[{"Id":6528634,"Sentence":"碣石挹蓬莱，箕文映上台。","Rank":0,"PoetryId":null,"Pinyin":"jié dàn yì péng lái ，jī wén yìng shǎng tāi ","Tag":null,"Explanation":null,"English":null,"Sort":0,"Dynasty":"明"},{"Id":6528635,"Sentence":"鸾从丹阙集，芝倩碧云栽。","Rank":0,"PoetryId":null,"Pinyin":"luán cóng dān quē jǐ ，zhī qiàn bì yún zāi ","Tag":null,"Explanation":null,"English":null,"Sort":1,"Dynasty":"明"},{"Id":6528636,"Sentence":"夫子清时彦，千年间气回。","Rank":0,"PoetryId":null,"Pinyin":"fū zi qīng shǐ yàn ，qiān nián jiān qì huǐ ","Tag":null,"Explanation":null,"English":null,"Sort":2,"Dynasty":"明"},{"Id":6528637,"Sentence":"道元包万有，识乃绝纤埃。","Rank":0,"PoetryId":null,"Pinyin":"dāo yuán bāo mò yǒu ，shǐ nǎi jué qiàn āi ","Tag":null,"Explanation":null,"English":null,"Sort":3,"Dynasty":"明"},{"Id":6528638,"Sentence":"天禄藜光彻，花砖日影催。","Rank":0,"PoetryId":null,"Pinyin":"tiān lù lǐ guāng chè ，huā zhuān rì ying cuī ","Tag":null,"Explanation":null,"English":null,"Sort":4,"Dynasty":"明"},{"Id":6528639,"Sentence":"惊波擎砥柱，仙鼎裕盐梅。","Rank":0,"PoetryId":null,"Pinyin":"jīng bō qǐng di zhù ，xiān ding yù yán méi ","Tag":null,"Explanation":null,"English":null,"Sort":5,"Dynasty":"明"},{"Id":6528640,"Sentence":"幸借垆钟力，同收卓荦才。","Rank":0,"PoetryId":null,"Pinyin":"xìng jiè lú zhōng lì ，tóng shōu zhuó luò cái ","Tag":null,"Explanation":null,"English":null,"Sort":6,"Dynasty":"明"},{"Id":6528641,"Sentence":"及门俱琏器，受驾尽龙媒。","Rank":0,"PoetryId":null,"Pinyin":"jǐ mén jū liǎn qì ，shòu jià jin lóng méi ","Tag":null,"Explanation":null,"English":null,"Sort":7,"Dynasty":"明"},{"Id":6528642,"Sentence":"石剖今逢卞，鞭驱始自隗。","Rank":0,"PoetryId":null,"Pinyin":"dàn pōu jīn féng biàn ，biān qū shi zì kuǐ ","Tag":null,"Explanation":null,"English":null,"Sort":8,"Dynasty":"明"},{"Id":6528643,"Sentence":"无私风任拂，不配露堪培。","Rank":0,"PoetryId":null,"Pinyin":"mó sī fēng rén bì ，bú pèi lòu kān péi ","Tag":null,"Explanation":null,"English":null,"Sort":9,"Dynasty":"明"},{"Id":6528644,"Sentence":"顾此南荒质，来瞻北斗魁。","Rank":0,"PoetryId":null,"Pinyin":"gù ci nā huāng zhì ，lái zhān běi dǒu kuǐ ","Tag":null,"Explanation":null,"English":null,"Sort":10,"Dynasty":"明"},{"Id":6528645,"Sentence":"步趋斯黾勉，羽翮肯徘徊。","Rank":0,"PoetryId":null,"Pinyin":"bù qū sī miǎn miǎn ，yǔ hé kěn pái huái ","Tag":null,"Explanation":null,"English":null,"Sort":11,"Dynasty":"明"},{"Id":6528646,"Sentence":"啸赋篇尝习，延津阁会开。","Rank":0,"PoetryId":null,"Pinyin":"xiào fù piān cháng xǐ ，yán jīn gé huì kāi ","Tag":null,"Explanation":null,"English":null,"Sort":12,"Dynasty":"明"},{"Id":6528647,"Sentence":"持将负笈意，愿献紫霞杯。","Rank":0,"PoetryId":null,"Pinyin":"chǐ jiāng fù jǐ yì ，yuàn suō zi xiá bēi ","Tag":null,"Explanation":null,"English":null,"Sort":13,"Dynasty":"明"}]}