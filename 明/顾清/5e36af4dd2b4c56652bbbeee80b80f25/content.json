{"Id":518518,"Title":"百川至海图为太常杨典簿题","Dynasty":"明","Author":"顾清","Context":"百川起西北，浩浩东南驰。东驰日夜不一息，共指沧溟同所归。昆崙与蓬丘，相望万里何崔嵬。泯然一气交灌注，馀波直浸扶桑枝。扶桑晓日流虹光，正照君家清平逸老之高堂。堂前嘉树俨成行，红兰紫蕙共芬芳。十年京国劳梦寐，一日海上尘襟凉。翻思年少驰骋日，却似川流初滥觞。川流学海竟到海，君意更比川流长。百年才半未为老，浮天浴日何可量。劝君一卮，祝君寿康。蓬莱清浅我不见，海筹十屋毕竟成荒唐。但愿清平老人百岁长无事，与君终日击壤歌康庄。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5e36af4dd2b4c56652bbbeee80b80f25","Step":0,"Verses":[{"Id":6913846,"Sentence":"百川起西北，浩浩东南驰。","Rank":0,"PoetryId":null,"Pinyin":"bǎi chuān qi xī běi ，hào hào dōng nā chǐ ","Tag":null,"Explanation":null,"English":null,"Sort":0,"Dynasty":"明"},{"Id":6913847,"Sentence":"东驰日夜不一息，共指沧溟同所归。","Rank":0,"PoetryId":null,"Pinyin":"dōng chǐ rì yè bú yī xī ，gōng zhi cāng mǐng tóng suǒ guī ","Tag":null,"Explanation":null,"English":null,"Sort":1,"Dynasty":"明"},{"Id":6913848,"Sentence":"昆崙与蓬丘，相望万里何崔嵬。","Rank":0,"PoetryId":null,"Pinyin":"kūn lún yú péng qīu ，xiāng wàng mò li hé cuī wéi ","Tag":null,"Explanation":null,"English":null,"Sort":2,"Dynasty":"明"},{"Id":6913849,"Sentence":"泯然一气交灌注，馀波直浸扶桑枝。","Rank":0,"PoetryId":null,"Pinyin":"min rán yī qì jiāo guàn zhù ，yú bō zhǐ jìn fú sāng zhī ","Tag":null,"Explanation":null,"English":null,"Sort":3,"Dynasty":"明"},{"Id":6913850,"Sentence":"扶桑晓日流虹光，正照君家清平逸老之高堂。","Rank":0,"PoetryId":null,"Pinyin":"fú sāng xiǎo rì lǐu hóng guāng ，zhēng zhào jūn gū qīng pǐng yì lǎo zhī gāo táng ","Tag":null,"Explanation":null,"English":null,"Sort":4,"Dynasty":"明"},{"Id":6913851,"Sentence":"堂前嘉树俨成行，红兰紫蕙共芬芳。","Rank":0,"PoetryId":null,"Pinyin":"táng qián jiā shù yǎn chéng háng ，gōng lán zi huì gōng fēn fāng ","Tag":null,"Explanation":null,"English":null,"Sort":5,"Dynasty":"明"},{"Id":6913852,"Sentence":"十年京国劳梦寐，一日海上尘襟凉。","Rank":0,"PoetryId":null,"Pinyin":"shǐ nián jīng guó láo mèng mèi ，yī rì hǎi shǎng chén jīn liáng ","Tag":null,"Explanation":null,"English":null,"Sort":6,"Dynasty":"明"},{"Id":6913853,"Sentence":"翻思年少驰骋日，却似川流初滥觞。","Rank":0,"PoetryId":null,"Pinyin":"fān sāi nián shǎo chǐ chěng rì ，què shì chuān lǐu chū làn shāng ","Tag":null,"Explanation":null,"English":null,"Sort":7,"Dynasty":"明"},{"Id":6913854,"Sentence":"川流学海竟到海，君意更比川流长。","Rank":0,"PoetryId":null,"Pinyin":"chuān lǐu xué hǎi jìng dào hǎi ，jūn yì gēng bi chuān lǐu cháng ","Tag":null,"Explanation":null,"English":null,"Sort":8,"Dynasty":"明"},{"Id":6913855,"Sentence":"百年才半未为老，浮天浴日何可量。","Rank":0,"PoetryId":null,"Pinyin":"bǎi nián cái bàn wèi wéi lǎo ，fú tiān yù rì hé kě liáng ","Tag":null,"Explanation":null,"English":null,"Sort":9,"Dynasty":"明"},{"Id":6913856,"Sentence":"劝君一卮，祝君寿康。","Rank":0,"PoetryId":null,"Pinyin":"quàn jūn yī zhī ，zhù jūn shòu kāng ","Tag":null,"Explanation":null,"English":null,"Sort":10,"Dynasty":"明"},{"Id":6913857,"Sentence":"蓬莱清浅我不见，海筹十屋毕竟成荒唐。","Rank":0,"PoetryId":null,"Pinyin":"péng lái qīng jiān wǒ bú jiàn ，hǎi chóu shǐ wū bì jìng chéng huāng táng ","Tag":null,"Explanation":null,"English":null,"Sort":11,"Dynasty":"明"},{"Id":6913858,"Sentence":"但愿清平老人百岁长无事，与君终日击壤歌康庄。","Rank":0,"PoetryId":null,"Pinyin":"dàn yuàn qīng pǐng lǎo rén bǎi suì cháng mó shì ，yú jūn zhōng rì jī rǎng gē kāng zhuāng ","Tag":null,"Explanation":null,"English":null,"Sort":12,"Dynasty":"明"}]}