{"Id":700359,"Title":"癸酉出山","Dynasty":"明","Author":"韩日缵","Context":"忽传玉诏到柴扉，簪履深恩露未晞。报主有心空蹇蹇，辞家无计尚依依。黄龙洞口催兰棹，白鹤峰前换芰衣。惆怅溪云秋正好，一竿閒却钓鱼矶。野性还宜鸥鹭群，漫劳圣主下玄纁。倦飞却羡投林鸟，歘起虚疑出岫云。宵旰一人仍侧席，干戈四海未销氛。孤臣叱驭宁辞瘁，空愧当年誓墓文。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"589c905d3ac7f742cf63c8c0c7b87650","Step":0,"Verses":[{"Id":6335305,"Sentence":"忽传玉诏到柴扉，簪履深恩露未晞。","Rank":0,"PoetryId":null,"Pinyin":"hū chuán yù zhào dào chái fēi ，zān lǚ shēn ēn lòu wèi xī ","Tag":null,"Explanation":null,"English":null,"Sort":0,"Dynasty":"明"},{"Id":6335306,"Sentence":"报主有心空蹇蹇，辞家无计尚依依。","Rank":0,"PoetryId":null,"Pinyin":"bào zhǔ yǒu xīn kōng jiǎn jiǎn ，cǐ gū mó jì shàng yī yī ","Tag":null,"Explanation":null,"English":null,"Sort":1,"Dynasty":"明"},{"Id":6335307,"Sentence":"黄龙洞口催兰棹，白鹤峰前换芰衣。","Rank":0,"PoetryId":null,"Pinyin":"huáng lóng dòng kǒu cuī lán zhào ，bái hè fēng qián huàn jì yī ","Tag":null,"Explanation":null,"English":null,"Sort":2,"Dynasty":"明"},{"Id":6335308,"Sentence":"惆怅溪云秋正好，一竿閒却钓鱼矶。","Rank":0,"PoetryId":null,"Pinyin":"chóu chàng xī yún qīu zhēng hǎo ，yī gān jiān què diào yú jī ","Tag":null,"Explanation":null,"English":null,"Sort":3,"Dynasty":"明"},{"Id":6335309,"Sentence":"野性还宜鸥鹭群，漫劳圣主下玄纁。","Rank":0,"PoetryId":null,"Pinyin":"yě xìng hái yǐ ōu lù qún ，màn láo shèng zhǔ xià xuán xūn ","Tag":null,"Explanation":null,"English":null,"Sort":4,"Dynasty":"明"},{"Id":6335310,"Sentence":"倦飞却羡投林鸟，歘起虚疑出岫云。","Rank":0,"PoetryId":null,"Pinyin":"juàn fēi què xiàn tóu lǐn diǎo ，xū qi xū yǐ chū xìu yún ","Tag":null,"Explanation":null,"English":null,"Sort":5,"Dynasty":"明"},{"Id":6335311,"Sentence":"宵旰一人仍侧席，干戈四海未销氛。","Rank":0,"PoetryId":null,"Pinyin":"xiāo gàn yī rén réng cè xǐ ，gān gē sì hǎi wèi xiāo fēn ","Tag":null,"Explanation":null,"English":null,"Sort":6,"Dynasty":"明"},{"Id":6335312,"Sentence":"孤臣叱驭宁辞瘁，空愧当年誓墓文。","Rank":0,"PoetryId":null,"Pinyin":"gū chén chì yù nǐng cǐ cuì ，kōng kuì dāng nián shì mù wén ","Tag":null,"Explanation":null,"English":null,"Sort":7,"Dynasty":"明"}]}