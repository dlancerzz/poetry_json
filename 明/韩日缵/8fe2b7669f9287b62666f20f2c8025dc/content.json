{"Id":611093,"Title":"送林士济年兄册封益藩","Dynasty":"明","Author":"韩日缵","Context":"五等遵彝典，三江迓羽旌。雄藩初受命，之子远于征。朱绶王人节，桓圭圣主情。草虚东观席，星入豫章城。瀑布悬珠缀，炉峰削玉成。榻应留孺子，柳或访先生。授简非梁苑，摛词妙汉京。挥毫从点染，拥彗有逢迎。久客怜同调，衔恩复此行。探奇思藻丽，惜别气峥嵘。白社蘋俱散，青樽手自倾。嗟余留滞者，把袂意偏盈。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8fe2b7669f9287b62666f20f2c8025dc","Step":0,"Verses":[{"Id":7240541,"Sentence":"五等遵彝典，三江迓羽旌。","Rank":0,"PoetryId":null,"Pinyin":"wǔ děng zūn yǐ diǎn ，sān jiāng yà yǔ jīng ","Tag":null,"Explanation":null,"English":null,"Sort":0,"Dynasty":"明"},{"Id":7240542,"Sentence":"雄藩初受命，之子远于征。","Rank":0,"PoetryId":null,"Pinyin":"xióng fān chū shòu mìng ，zhī zi yuǎn yú zhēng ","Tag":null,"Explanation":null,"English":null,"Sort":1,"Dynasty":"明"},{"Id":7240543,"Sentence":"朱绶王人节，桓圭圣主情。","Rank":0,"PoetryId":null,"Pinyin":"zhū shòu wáng rén jiē ，huán guī shèng zhǔ qǐng ","Tag":null,"Explanation":null,"English":null,"Sort":2,"Dynasty":"明"},{"Id":7240544,"Sentence":"草虚东观席，星入豫章城。","Rank":0,"PoetryId":null,"Pinyin":"cǎo xū dōng guān xǐ ，xīng rù yù zhāng chéng ","Tag":null,"Explanation":null,"English":null,"Sort":3,"Dynasty":"明"},{"Id":7240545,"Sentence":"瀑布悬珠缀，炉峰削玉成。","Rank":0,"PoetryId":null,"Pinyin":"bào bù xuán zhū chuò ，lú fēng xiāo yù chéng ","Tag":null,"Explanation":null,"English":null,"Sort":4,"Dynasty":"明"},{"Id":7240546,"Sentence":"榻应留孺子，柳或访先生。","Rank":0,"PoetryId":null,"Pinyin":"tà yīng lǐu rú zi ，liu huò fǎng xiān shēng ","Tag":null,"Explanation":null,"English":null,"Sort":5,"Dynasty":"明"},{"Id":7240547,"Sentence":"授简非梁苑，摛词妙汉京。","Rank":0,"PoetryId":null,"Pinyin":"shòu jiǎn fēi liáng yuàn ，chī cǐ miào hàn jīng ","Tag":null,"Explanation":null,"English":null,"Sort":6,"Dynasty":"明"},{"Id":7240548,"Sentence":"挥毫从点染，拥彗有逢迎。","Rank":0,"PoetryId":null,"Pinyin":"huī háo cóng diǎn rǎn ，yōng huì yǒu féng yǐng ","Tag":null,"Explanation":null,"English":null,"Sort":7,"Dynasty":"明"},{"Id":7240549,"Sentence":"久客怜同调，衔恩复此行。","Rank":0,"PoetryId":null,"Pinyin":"jiu kè lián tóng diào ，xián ēn fù ci háng ","Tag":null,"Explanation":null,"English":null,"Sort":8,"Dynasty":"明"},{"Id":7240550,"Sentence":"探奇思藻丽，惜别气峥嵘。","Rank":0,"PoetryId":null,"Pinyin":"tàn jī sāi zǎo lǐ ，xī bié qì zhēng róng ","Tag":null,"Explanation":null,"English":null,"Sort":9,"Dynasty":"明"},{"Id":7240551,"Sentence":"白社蘋俱散，青樽手自倾。","Rank":0,"PoetryId":null,"Pinyin":"bái shè pǐn jū sǎn ，qīng zūn shǒu zì qīng ","Tag":null,"Explanation":null,"English":null,"Sort":10,"Dynasty":"明"},{"Id":7240552,"Sentence":"嗟余留滞者，把袂意偏盈。","Rank":0,"PoetryId":null,"Pinyin":"jiē yú lǐu zhì zhě ，bǎ mèi yì piān yīng ","Tag":null,"Explanation":null,"English":null,"Sort":11,"Dynasty":"明"}]}