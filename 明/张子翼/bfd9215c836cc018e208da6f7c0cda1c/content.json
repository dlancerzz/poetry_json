{"Id":593515,"Title":"宜章与大尹陈前峰邑博冯西郭游艮岩","Dynasty":"明","Author":"张子翼","Context":"怪石通山骨，幽岩泻玉泉。扪萝深撷翠，烧烛细寻涓。法雨垂如线，崖花笑欲然。云根浑不动，钟乳渺难骞。古木千章集，金城百雉连。远冈迎剑戟，活水下郊埏。六月疑无暑，诸峰别有天。客杯时泛白，僧定欲钩玄。漏远孤钟应，声幽一鸟传。号林无定鹿，落树有惊蝉。湘泽遥联楚，关河尽拱燕。我来访神秘，谢屐任轻便。兴倚三春足，閒偷半日缘。日迟风荏苒，道夹柳连绵。宓父携春菜，湖苏入绮筵。闾阎还揖让，桃李尽芳妍。雅况须拚酒，公馀日弄弦。谷神如有待，兴溢谩濡笺。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bfd9215c836cc018e208da6f7c0cda1c","Step":0,"Verses":[{"Id":7183252,"Sentence":"怪石通山骨，幽岩泻玉泉。","Rank":0,"PoetryId":null,"Pinyin":"guài dàn tōng shān gū ，yōu yán xiè yù quán ","Tag":null,"Explanation":null,"English":null,"Sort":0,"Dynasty":"明"},{"Id":7183253,"Sentence":"扪萝深撷翠，烧烛细寻涓。","Rank":0,"PoetryId":null,"Pinyin":"mén luó shēn xié cuì ，shāo zhú xì xún juān ","Tag":null,"Explanation":null,"English":null,"Sort":1,"Dynasty":"明"},{"Id":7183254,"Sentence":"法雨垂如线，崖花笑欲然。","Rank":0,"PoetryId":null,"Pinyin":"fǎ yǔ chuǐ rú xiàn ，yá huā xiào yù rán ","Tag":null,"Explanation":null,"English":null,"Sort":2,"Dynasty":"明"},{"Id":7183255,"Sentence":"云根浑不动，钟乳渺难骞。","Rank":0,"PoetryId":null,"Pinyin":"yún gēn hún bú dòng ，zhōng rǔ miǎo nán jiǎn ","Tag":null,"Explanation":null,"English":null,"Sort":3,"Dynasty":"明"},{"Id":7183256,"Sentence":"古木千章集，金城百雉连。","Rank":0,"PoetryId":null,"Pinyin":"gǔ mù qiān zhāng jǐ ，jīn chéng bǎi zhì lián ","Tag":null,"Explanation":null,"English":null,"Sort":4,"Dynasty":"明"},{"Id":7183257,"Sentence":"远冈迎剑戟，活水下郊埏。","Rank":0,"PoetryId":null,"Pinyin":"yuǎn gāng yǐng jiàn ji ，huó shui xià jiāo shān ","Tag":null,"Explanation":null,"English":null,"Sort":5,"Dynasty":"明"},{"Id":7183258,"Sentence":"六月疑无暑，诸峰别有天。","Rank":0,"PoetryId":null,"Pinyin":"lìu yuè yǐ mó shǔ ，zhū fēng bié yǒu tiān ","Tag":null,"Explanation":null,"English":null,"Sort":6,"Dynasty":"明"},{"Id":7183259,"Sentence":"客杯时泛白，僧定欲钩玄。","Rank":0,"PoetryId":null,"Pinyin":"kè bēi shǐ fán bái ，sēng dìng yù gōu xuán ","Tag":null,"Explanation":null,"English":null,"Sort":7,"Dynasty":"明"},{"Id":7183260,"Sentence":"漏远孤钟应，声幽一鸟传。","Rank":0,"PoetryId":null,"Pinyin":"lòu yuǎn gū zhōng yīng ，shēng yōu yī diǎo chuán ","Tag":null,"Explanation":null,"English":null,"Sort":8,"Dynasty":"明"},{"Id":7183261,"Sentence":"号林无定鹿，落树有惊蝉。","Rank":0,"PoetryId":null,"Pinyin":"háo lǐn mó dìng lù ，là shù yǒu jīng chán ","Tag":null,"Explanation":null,"English":null,"Sort":9,"Dynasty":"明"},{"Id":7183262,"Sentence":"湘泽遥联楚，关河尽拱燕。","Rank":0,"PoetryId":null,"Pinyin":"xiāng zé yáo lián chǔ ，guān hé jin gǒng yān ","Tag":null,"Explanation":null,"English":null,"Sort":10,"Dynasty":"明"},{"Id":7183263,"Sentence":"我来访神秘，谢屐任轻便。","Rank":0,"PoetryId":null,"Pinyin":"wǒ lái fǎng shén bì ，xiè jī rén qīng biàn ","Tag":null,"Explanation":null,"English":null,"Sort":11,"Dynasty":"明"},{"Id":7183264,"Sentence":"兴倚三春足，閒偷半日缘。","Rank":0,"PoetryId":null,"Pinyin":"xīng yi sān chūn zú ，jiān tōu bàn rì yuán ","Tag":null,"Explanation":null,"English":null,"Sort":12,"Dynasty":"明"},{"Id":7183265,"Sentence":"日迟风荏苒，道夹柳连绵。","Rank":0,"PoetryId":null,"Pinyin":"rì chǐ fēng rěn rǎn ，dāo gā liu lián mián ","Tag":null,"Explanation":null,"English":null,"Sort":13,"Dynasty":"明"},{"Id":7183266,"Sentence":"宓父携春菜，湖苏入绮筵。","Rank":0,"PoetryId":null,"Pinyin":"mì fǔ xié chūn cài ，hú sū rù qi yán ","Tag":null,"Explanation":null,"English":null,"Sort":14,"Dynasty":"明"},{"Id":7183267,"Sentence":"闾阎还揖让，桃李尽芳妍。","Rank":0,"PoetryId":null,"Pinyin":"lǘ yán hái yī ràng ，táo li jin fāng yán ","Tag":null,"Explanation":null,"English":null,"Sort":15,"Dynasty":"明"},{"Id":7183268,"Sentence":"雅况须拚酒，公馀日弄弦。","Rank":0,"PoetryId":null,"Pinyin":"yā kuàng xū pàn jiu ，gōng yú rì lòng xián ","Tag":null,"Explanation":null,"English":null,"Sort":16,"Dynasty":"明"},{"Id":7183269,"Sentence":"谷神如有待，兴溢谩濡笺。","Rank":0,"PoetryId":null,"Pinyin":"gǔ shén rú yǒu dāi ，xīng yì mán rú jiān ","Tag":null,"Explanation":null,"English":null,"Sort":17,"Dynasty":"明"}]}