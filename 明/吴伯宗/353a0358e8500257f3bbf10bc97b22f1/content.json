{"Id":513149,"Title":"兰雪斋","Dynasty":"明","Author":"吴伯宗","Context":"猗兰发春妍，祥雪乃寒冱。时物虽不偶，意合巧相附。高斋揭华扁，知子意有寓。兰以扬清芬，雪以表贞素。清素惟所便，纷华匪吾慕。愿言肖厥德，爱此二美具。我纫楚之佩，再草梁园赋。我歌仰前修，悠然共高趣。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"353a0358e8500257f3bbf10bc97b22f1","Step":0,"Verses":[{"Id":6890884,"Sentence":"猗兰发春妍，祥雪乃寒冱。","Rank":0,"PoetryId":null,"Pinyin":"yī lán fā chūn yán ，xiáng xuě nǎi hán hù ","Tag":null,"Explanation":null,"English":null,"Sort":0,"Dynasty":"明"},{"Id":6890885,"Sentence":"时物虽不偶，意合巧相附。","Rank":0,"PoetryId":null,"Pinyin":"shǐ wù suī bú ǒu ，yì gě qiǎo xiāng fù ","Tag":null,"Explanation":null,"English":null,"Sort":1,"Dynasty":"明"},{"Id":6890886,"Sentence":"高斋揭华扁，知子意有寓。","Rank":0,"PoetryId":null,"Pinyin":"gāo zhāi jiē huā biǎn ，zhī zi yì yǒu yù ","Tag":null,"Explanation":null,"English":null,"Sort":2,"Dynasty":"明"},{"Id":6890887,"Sentence":"兰以扬清芬，雪以表贞素。","Rank":0,"PoetryId":null,"Pinyin":"lán yi yáng qīng fēn ，xuě yi biǎo zhēn sù ","Tag":null,"Explanation":null,"English":null,"Sort":3,"Dynasty":"明"},{"Id":6890888,"Sentence":"清素惟所便，纷华匪吾慕。","Rank":0,"PoetryId":null,"Pinyin":"qīng sù wéi suǒ biàn ，fēn huā fěi wú mù ","Tag":null,"Explanation":null,"English":null,"Sort":4,"Dynasty":"明"},{"Id":6890889,"Sentence":"愿言肖厥德，爱此二美具。","Rank":0,"PoetryId":null,"Pinyin":"yuàn yán xiāo jué dé ，ài ci èr měi jù ","Tag":null,"Explanation":null,"English":null,"Sort":5,"Dynasty":"明"},{"Id":6890890,"Sentence":"我纫楚之佩，再草梁园赋。","Rank":0,"PoetryId":null,"Pinyin":"wǒ rèn chǔ zhī pèi ，zài cǎo liáng yuán fù ","Tag":null,"Explanation":null,"English":null,"Sort":6,"Dynasty":"明"},{"Id":6890891,"Sentence":"我歌仰前修，悠然共高趣。","Rank":0,"PoetryId":null,"Pinyin":"wǒ gē yǎng qián xīu ，yōu rán gōng gāo qù ","Tag":null,"Explanation":null,"English":null,"Sort":7,"Dynasty":"明"}]}