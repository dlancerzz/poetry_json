{"Id":685956,"Title":"玉蕊仙真图应制","Dynasty":"明","Author":"吴伯宗","Context":"璚林玉蕊花如玉，万缕冰丝缀金粟。冷风吹动碧梧英，绣户雕阑霭奇馥。何年此地来仙姝，耸耸女冠三小奴。霓旌羽节云际下，霞绡雾縠空中居。白鹇飞飞白鹤舞，孔雀长鸣唤鹦鹉。苍松翠竹白云深，彷佛瑶池降王母。王孙善画盖有神，綵笔幻出真天人。蓬莱弱水路不隔，愿献枫宸万寿春。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"83e087c1e0f674e555e8ed19600aa8b6","Step":0,"Verses":[{"Id":6155660,"Sentence":"璚林玉蕊花如玉，万缕冰丝缀金粟。","Rank":0,"PoetryId":null,"Pinyin":"jué lǐn yù rui huā rú yù ，mò lǚ bīng sī chuò jīn sù ","Tag":null,"Explanation":null,"English":null,"Sort":0,"Dynasty":"明"},{"Id":6155661,"Sentence":"冷风吹动碧梧英，绣户雕阑霭奇馥。","Rank":0,"PoetryId":null,"Pinyin":"lěng fēng chuī dòng bì wú yīng ，xìu hù diāo lán ǎi jī fù ","Tag":null,"Explanation":null,"English":null,"Sort":1,"Dynasty":"明"},{"Id":6155662,"Sentence":"何年此地来仙姝，耸耸女冠三小奴。","Rank":0,"PoetryId":null,"Pinyin":"hé nián ci 地lái xiān shū ，sǒng sǒng nǚ guān sān xiǎo nú ","Tag":null,"Explanation":null,"English":null,"Sort":2,"Dynasty":"明"},{"Id":6155663,"Sentence":"霓旌羽节云际下，霞绡雾縠空中居。","Rank":0,"PoetryId":null,"Pinyin":"nǐ jīng yǔ jiē yún jì xià ，xiá xiāo wù hú kōng zhōng jū ","Tag":null,"Explanation":null,"English":null,"Sort":3,"Dynasty":"明"},{"Id":6155664,"Sentence":"白鹇飞飞白鹤舞，孔雀长鸣唤鹦鹉。","Rank":0,"PoetryId":null,"Pinyin":"bái xián fēi fēi bái hè wǔ ，kǒng qiāo cháng mǐng huàn yīng wǔ ","Tag":null,"Explanation":null,"English":null,"Sort":4,"Dynasty":"明"},{"Id":6155665,"Sentence":"苍松翠竹白云深，彷佛瑶池降王母。","Rank":0,"PoetryId":null,"Pinyin":"cāng sōng cuì zhú bái yún shēn ，fǎng fó yáo chǐ jiàng wáng mǔ ","Tag":null,"Explanation":null,"English":null,"Sort":5,"Dynasty":"明"},{"Id":6155666,"Sentence":"王孙善画盖有神，綵笔幻出真天人。","Rank":0,"PoetryId":null,"Pinyin":"wáng sūn shàn huà gài yǒu shén ，cǎi bi huàn chū zhēn tiān rén ","Tag":null,"Explanation":null,"English":null,"Sort":6,"Dynasty":"明"},{"Id":6155667,"Sentence":"蓬莱弱水路不隔，愿献枫宸万寿春。","Rank":0,"PoetryId":null,"Pinyin":"péng lái ruò shui lù bú gé ，yuàn suō fēng chén mò shòu chūn ","Tag":null,"Explanation":null,"English":null,"Sort":7,"Dynasty":"明"}]}