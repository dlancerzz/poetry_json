{"Id":473893,"Title":"志感 其二","Dynasty":"明","Author":"薛蕙","Context":"圣王久已徂，方策不俱逝。大者载诗书，遗烈播无际。猗嗟德不泯，文章亦相俪。吾观三五迹，旷代若同世。区区汉唐来，群儒犹善继。葳蕤竹素间，君相赖攸济。皇朝属全盛，重光施来裔。自非良史才，大业有瑕翳。愿言见作者，缀缉列凡例。纷纶括群典，俶傥袭六艺。言文行则远，斯理良匪细。惓惓告在位，秉笔当勿替。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b29d7c08114a4068567d4e0d80a667af","Step":0,"Verses":[{"Id":6698539,"Sentence":"圣王久已徂，方策不俱逝。","Rank":0,"PoetryId":null,"Pinyin":"shèng wáng jiu yi cú ，fāng cè bú jū shì ","Tag":null,"Explanation":null,"English":null,"Sort":0,"Dynasty":"明"},{"Id":6698540,"Sentence":"大者载诗书，遗烈播无际。","Rank":0,"PoetryId":null,"Pinyin":"dà zhě zǎi shī shū ，wèi liè bō mó jì ","Tag":null,"Explanation":null,"English":null,"Sort":1,"Dynasty":"明"},{"Id":6698541,"Sentence":"猗嗟德不泯，文章亦相俪。","Rank":0,"PoetryId":null,"Pinyin":"yī jiē dé bú min ，wén zhāng yì xiāng lì ","Tag":null,"Explanation":null,"English":null,"Sort":2,"Dynasty":"明"},{"Id":6698542,"Sentence":"吾观三五迹，旷代若同世。","Rank":0,"PoetryId":null,"Pinyin":"wú guān sān wǔ jì ，kuàng dài rě tóng shì ","Tag":null,"Explanation":null,"English":null,"Sort":3,"Dynasty":"明"},{"Id":6698543,"Sentence":"区区汉唐来，群儒犹善继。","Rank":0,"PoetryId":null,"Pinyin":"ōu ōu hàn táng lái ，qún rú yóu shàn jì ","Tag":null,"Explanation":null,"English":null,"Sort":4,"Dynasty":"明"},{"Id":6698544,"Sentence":"葳蕤竹素间，君相赖攸济。","Rank":0,"PoetryId":null,"Pinyin":"wēi ruǐ zhú sù jiān ，jūn xiāng lài yōu ji ","Tag":null,"Explanation":null,"English":null,"Sort":5,"Dynasty":"明"},{"Id":6698545,"Sentence":"皇朝属全盛，重光施来裔。","Rank":0,"PoetryId":null,"Pinyin":"huáng cháo shǔ quán chéng ，chóng guāng shī lái yì ","Tag":null,"Explanation":null,"English":null,"Sort":6,"Dynasty":"明"},{"Id":6698546,"Sentence":"自非良史才，大业有瑕翳。","Rank":0,"PoetryId":null,"Pinyin":"zì fēi liáng shi cái ，dà yè yǒu xiá yì ","Tag":null,"Explanation":null,"English":null,"Sort":7,"Dynasty":"明"},{"Id":6698547,"Sentence":"愿言见作者，缀缉列凡例。","Rank":0,"PoetryId":null,"Pinyin":"yuàn yán jiàn zuō zhě ，chuò jī liè fán lì ","Tag":null,"Explanation":null,"English":null,"Sort":8,"Dynasty":"明"},{"Id":6698548,"Sentence":"纷纶括群典，俶傥袭六艺。","Rank":0,"PoetryId":null,"Pinyin":"fēn guān guā qún diǎn ，chù tǎng xǐ lìu yì ","Tag":null,"Explanation":null,"English":null,"Sort":9,"Dynasty":"明"},{"Id":6698549,"Sentence":"言文行则远，斯理良匪细。","Rank":0,"PoetryId":null,"Pinyin":"yán wén háng zé yuǎn ，sī li liáng fěi xì ","Tag":null,"Explanation":null,"English":null,"Sort":10,"Dynasty":"明"},{"Id":6698550,"Sentence":"惓惓告在位，秉笔当勿替。","Rank":0,"PoetryId":null,"Pinyin":"juàn juàn gào zài wèi ，bing bi dāng wù tì ","Tag":null,"Explanation":null,"English":null,"Sort":11,"Dynasty":"明"}]}