{"Id":549628,"Title":"题昭仁寺碑","Dynasty":"明","Author":"郑真","Context":"隋家天子普六茹，五儿一气夸胤祚。噬脐追悔废立乖，忍死空惭独孤误。大业改号朝新君，北南乐土无惊尘。锦帆楼船驾河汴，琼花看遍江都春。春梦繁华眼前别，纵意淫奢宁改辙。乱离四海金铁鸣，杀人如麻川流血。咸阳不见翠华归，独夫剚刃谁其悲。寰宇皇皇望真主，秋风晋水神龙飞。秦王上将天日表，草昧群雄如电扫。锁枷械钮俘累累，献凯归来京阙晓。蕞哉小丑据豳岐，奉将天讨森熊貔。两军一战胜负决，倒戈弃甲愁疮痍。阵前骈首就诛戮，百里僵尸京观筑。惊磷明灭艳青红，长夜冥冥听鬼哭。贞观年来歌太平，恩波直欲流泉扃。丹碧楼台五云起，金身宝座联珠缨。吁嗟死者焉可作，冥福全资大皇觉。茫茫苦海渡慈航，净土西天归极乐。贝叶翻经白马驮，神人现相严撝诃。法师上奏帝颜悦，倾心事佛真如何。龟趺螭首穹碑树，谏议文章重回护。书丹彷佛虞永兴，独怪当时名弗署。银钩铁画睹斯文，摩空鳌背愁斜曛。片言诛意凛斧钺，遐思渺渺凌秋云。自古明王严放伐，汤武吊民宁嗜杀。往事悠悠且莫论，要与书家论波磔。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3779dcdf0f0667d789fb57119280c142","Step":0,"Verses":[{"Id":6454132,"Sentence":"隋家天子普六茹，五儿一气夸胤祚。","Rank":0,"PoetryId":null,"Pinyin":"suǐ gū tiān zi pǔ lìu rú ，wǔ ér yī qì kuā yìn zuò ","Tag":null,"Explanation":null,"English":null,"Sort":0,"Dynasty":"明"},{"Id":6454133,"Sentence":"噬脐追悔废立乖，忍死空惭独孤误。","Rank":0,"PoetryId":null,"Pinyin":"shì qǐ zhuī hui fèi lì guāi ，rěn si kōng cán dú gū wù ","Tag":null,"Explanation":null,"English":null,"Sort":1,"Dynasty":"明"},{"Id":6454134,"Sentence":"大业改号朝新君，北南乐土无惊尘。","Rank":0,"PoetryId":null,"Pinyin":"dà yè gǎi háo cháo xīn jūn ，běi nā lè tǔ mó jīng chén ","Tag":null,"Explanation":null,"English":null,"Sort":2,"Dynasty":"明"},{"Id":6454135,"Sentence":"锦帆楼船驾河汴，琼花看遍江都春。","Rank":0,"PoetryId":null,"Pinyin":"jin fān lóu chuán jià hé biàn ，qióng huā kān biàn jiāng dōu chūn ","Tag":null,"Explanation":null,"English":null,"Sort":3,"Dynasty":"明"},{"Id":6454136,"Sentence":"春梦繁华眼前别，纵意淫奢宁改辙。","Rank":0,"PoetryId":null,"Pinyin":"chūn mèng fán huā yǎn qián bié ，zòng yì yǐn shē nǐng gǎi zhé ","Tag":null,"Explanation":null,"English":null,"Sort":4,"Dynasty":"明"},{"Id":6454137,"Sentence":"乱离四海金铁鸣，杀人如麻川流血。","Rank":0,"PoetryId":null,"Pinyin":"luàn lǐ sì hǎi jīn tiě mǐng ，shā rén rú mā chuān lǐu xiě ","Tag":null,"Explanation":null,"English":null,"Sort":5,"Dynasty":"明"},{"Id":6454138,"Sentence":"咸阳不见翠华归，独夫剚刃谁其悲。","Rank":0,"PoetryId":null,"Pinyin":"xián yáng bú jiàn cuì huā guī ，dú fū zì rèn shéi jī bēi ","Tag":null,"Explanation":null,"English":null,"Sort":6,"Dynasty":"明"},{"Id":6454139,"Sentence":"寰宇皇皇望真主，秋风晋水神龙飞。","Rank":0,"PoetryId":null,"Pinyin":"huán yǔ huáng huáng wàng zhēn zhǔ ，qīu fēng jìn shui shén lóng fēi ","Tag":null,"Explanation":null,"English":null,"Sort":7,"Dynasty":"明"},{"Id":6454140,"Sentence":"秦王上将天日表，草昧群雄如电扫。","Rank":0,"PoetryId":null,"Pinyin":"qǐn wáng shǎng jiāng tiān rì biǎo ，cǎo mèi qún xióng rú diàn sǎo ","Tag":null,"Explanation":null,"English":null,"Sort":8,"Dynasty":"明"},{"Id":6454141,"Sentence":"锁枷械钮俘累累，献凯归来京阙晓。","Rank":0,"PoetryId":null,"Pinyin":"suǒ jiā xiè niu fú léi léi ，suō kǎi guī lái jīng quē xiǎo ","Tag":null,"Explanation":null,"English":null,"Sort":9,"Dynasty":"明"},{"Id":6454142,"Sentence":"蕞哉小丑据豳岐，奉将天讨森熊貔。","Rank":0,"PoetryId":null,"Pinyin":"zuì zāi xiǎo chǒu jū bīn qǐ ，fèng jiāng tiān tǎo sēn xióng pǐ ","Tag":null,"Explanation":null,"English":null,"Sort":10,"Dynasty":"明"},{"Id":6454143,"Sentence":"两军一战胜负决，倒戈弃甲愁疮痍。","Rank":0,"PoetryId":null,"Pinyin":"liǎng jūn yī zhàn shēng fù jué ，dǎo gē qì jiǎ chóu chuāng yǐ ","Tag":null,"Explanation":null,"English":null,"Sort":11,"Dynasty":"明"},{"Id":6454144,"Sentence":"阵前骈首就诛戮，百里僵尸京观筑。","Rank":0,"PoetryId":null,"Pinyin":"zhèn qián pián shǒu jìu zhū lù ，bǎi li jiāng shī jīng guān zhú ","Tag":null,"Explanation":null,"English":null,"Sort":12,"Dynasty":"明"},{"Id":6454145,"Sentence":"惊磷明灭艳青红，长夜冥冥听鬼哭。","Rank":0,"PoetryId":null,"Pinyin":"jīng lǐn mǐng miè yàn qīng gōng ，cháng yè mǐng mǐng tīng gui kū ","Tag":null,"Explanation":null,"English":null,"Sort":13,"Dynasty":"明"},{"Id":6454146,"Sentence":"贞观年来歌太平，恩波直欲流泉扃。","Rank":0,"PoetryId":null,"Pinyin":"zhēn guān nián lái gē tài pǐng ，ēn bō zhǐ yù lǐu quán jiōng ","Tag":null,"Explanation":null,"English":null,"Sort":14,"Dynasty":"明"},{"Id":6454147,"Sentence":"丹碧楼台五云起，金身宝座联珠缨。","Rank":0,"PoetryId":null,"Pinyin":"dān bì lóu tāi wǔ yún qi ，jīn shēn bǎo zuò lián zhū yīng ","Tag":null,"Explanation":null,"English":null,"Sort":15,"Dynasty":"明"},{"Id":6454148,"Sentence":"吁嗟死者焉可作，冥福全资大皇觉。","Rank":0,"PoetryId":null,"Pinyin":"xū jiē si zhě yān kě zuō ，mǐng fú quán zī dà huáng jiào ","Tag":null,"Explanation":null,"English":null,"Sort":16,"Dynasty":"明"},{"Id":6454149,"Sentence":"茫茫苦海渡慈航，净土西天归极乐。","Rank":0,"PoetryId":null,"Pinyin":"māng māng kǔ hǎi dù cǐ háng ，jìng tǔ xī tiān guī jǐ lè ","Tag":null,"Explanation":null,"English":null,"Sort":17,"Dynasty":"明"},{"Id":6454150,"Sentence":"贝叶翻经白马驮，神人现相严撝诃。","Rank":0,"PoetryId":null,"Pinyin":"bèi xié fān jīng bái mǎ duò ，shén rén xiàn xiāng yán huī hē ","Tag":null,"Explanation":null,"English":null,"Sort":18,"Dynasty":"明"},{"Id":6454151,"Sentence":"法师上奏帝颜悦，倾心事佛真如何。","Rank":0,"PoetryId":null,"Pinyin":"fǎ shī shǎng zòu dì yán yuè ，qīng xīn shì fó zhēn rú hé ","Tag":null,"Explanation":null,"English":null,"Sort":19,"Dynasty":"明"},{"Id":6454152,"Sentence":"龟趺螭首穹碑树，谏议文章重回护。","Rank":0,"PoetryId":null,"Pinyin":"guī fū chī shǒu qióng bēi shù ，jiàn yì wén zhāng chóng huǐ hù ","Tag":null,"Explanation":null,"English":null,"Sort":20,"Dynasty":"明"},{"Id":6454153,"Sentence":"书丹彷佛虞永兴，独怪当时名弗署。","Rank":0,"PoetryId":null,"Pinyin":"shū dān fǎng fó yú yǒng xīng ，dú guài dāng shǐ mǐng fú shǔ ","Tag":null,"Explanation":null,"English":null,"Sort":21,"Dynasty":"明"},{"Id":6454154,"Sentence":"银钩铁画睹斯文，摩空鳌背愁斜曛。","Rank":0,"PoetryId":null,"Pinyin":"yǐn gōu tiě huà dǔ sī wén ，mā kōng áo bēi chóu xié xūn ","Tag":null,"Explanation":null,"English":null,"Sort":22,"Dynasty":"明"},{"Id":6454155,"Sentence":"片言诛意凛斧钺，遐思渺渺凌秋云。","Rank":0,"PoetryId":null,"Pinyin":"piān yán zhū yì lin fǔ yuè ，xiá sāi miǎo miǎo līng qīu yún ","Tag":null,"Explanation":null,"English":null,"Sort":23,"Dynasty":"明"},{"Id":6454156,"Sentence":"自古明王严放伐，汤武吊民宁嗜杀。","Rank":0,"PoetryId":null,"Pinyin":"zì gǔ mǐng wáng yán fàng fá ，shāng wǔ diào mǐn nǐng shì shā ","Tag":null,"Explanation":null,"English":null,"Sort":24,"Dynasty":"明"},{"Id":6454157,"Sentence":"往事悠悠且莫论，要与书家论波磔。","Rank":0,"PoetryId":null,"Pinyin":"wǎng shì yōu yōu jū mò lún ，yāo yú shū gū lún bō zhé ","Tag":null,"Explanation":null,"English":null,"Sort":25,"Dynasty":"明"}]}