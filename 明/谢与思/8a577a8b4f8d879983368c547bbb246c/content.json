{"Id":600306,"Title":"舟中得家弟书","Dynasty":"明","Author":"谢与思","Context":"珠江万里双鱼赤，飞坠云中字一尺。世途莽荡三荆劈，开亟此际肠应直。肠应直，可奈何。中流鼓枻扬素波，层峦突兀垂青萝。一饮一石宁足多，烂醉却把山灵呵。我独胡为长坎轲，弟也意气今则那。高阳酒徒还病魔，荣华到眼掣电过。谁其寿者清俟河，河亦不易清，人亦不易寿。古来文章称不朽，群鞭逸足中原走。朅来犄角归吾手，况尔汗血追其后。只今片艇大如斗，烈日摩空逼长昼。安得仙人玉露盘，相思一使枯肠漱。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8a577a8b4f8d879983368c547bbb246c","Step":0,"Verses":[{"Id":7205795,"Sentence":"珠江万里双鱼赤，飞坠云中字一尺。","Rank":0,"PoetryId":null,"Pinyin":"zhū jiāng mò li shuāng yú chì ，fēi zhuì yún zhōng zì yī chě ","Tag":null,"Explanation":null,"English":null,"Sort":0,"Dynasty":"明"},{"Id":7205796,"Sentence":"世途莽荡三荆劈，开亟此际肠应直。","Rank":0,"PoetryId":null,"Pinyin":"shì tú mǎng dàng sān jīng pī ，kāi jǐ ci jì cháng yīng zhǐ ","Tag":null,"Explanation":null,"English":null,"Sort":1,"Dynasty":"明"},{"Id":7205797,"Sentence":"肠应直，可奈何。","Rank":0,"PoetryId":null,"Pinyin":"cháng yīng zhǐ ，kě nài hé ","Tag":null,"Explanation":null,"English":null,"Sort":2,"Dynasty":"明"},{"Id":7205798,"Sentence":"中流鼓枻扬素波，层峦突兀垂青萝。","Rank":0,"PoetryId":null,"Pinyin":"zhōng lǐu gǔ xiè yáng sù bō ，céng luán tū wū chuǐ qīng luó ","Tag":null,"Explanation":null,"English":null,"Sort":3,"Dynasty":"明"},{"Id":7205799,"Sentence":"一饮一石宁足多，烂醉却把山灵呵。","Rank":0,"PoetryId":null,"Pinyin":"yī yin yī dàn nǐng zú duō ，làn zuì què bǎ shān lǐng ā ","Tag":null,"Explanation":null,"English":null,"Sort":4,"Dynasty":"明"},{"Id":7205800,"Sentence":"我独胡为长坎轲，弟也意气今则那。","Rank":0,"PoetryId":null,"Pinyin":"wǒ dú hú wéi cháng kǎn kē ，dì yě yì qì jīn zé nā ","Tag":null,"Explanation":null,"English":null,"Sort":5,"Dynasty":"明"},{"Id":7205801,"Sentence":"高阳酒徒还病魔，荣华到眼掣电过。","Rank":0,"PoetryId":null,"Pinyin":"gāo yáng jiu tú hái bìng mó ，róng huā dào yǎn chè diàn guō ","Tag":null,"Explanation":null,"English":null,"Sort":6,"Dynasty":"明"},{"Id":7205802,"Sentence":"谁其寿者清俟河，河亦不易清，人亦不易寿。","Rank":0,"PoetryId":null,"Pinyin":"shéi jī shòu zhě qīng qǐ hé ，hé yì bú yì qīng ，rén yì bú yì shòu ","Tag":null,"Explanation":null,"English":null,"Sort":7,"Dynasty":"明"},{"Id":7205803,"Sentence":"古来文章称不朽，群鞭逸足中原走。","Rank":0,"PoetryId":null,"Pinyin":"gǔ lái wén zhāng chèn bú xiu ，qún biān yì zú zhōng yuán zǒu ","Tag":null,"Explanation":null,"English":null,"Sort":8,"Dynasty":"明"},{"Id":7205804,"Sentence":"朅来犄角归吾手，况尔汗血追其后。","Rank":0,"PoetryId":null,"Pinyin":"qiè lái jī jiǎo guī wú shǒu ，kuàng ěr hán xiě zhuī jī hòu ","Tag":null,"Explanation":null,"English":null,"Sort":9,"Dynasty":"明"},{"Id":7205805,"Sentence":"只今片艇大如斗，烈日摩空逼长昼。","Rank":0,"PoetryId":null,"Pinyin":"zhī jīn piān ting dà rú dǒu ，liè rì mā kōng bī cháng zhòu ","Tag":null,"Explanation":null,"English":null,"Sort":10,"Dynasty":"明"},{"Id":7205806,"Sentence":"安得仙人玉露盘，相思一使枯肠漱。","Rank":0,"PoetryId":null,"Pinyin":"ān dé xiān rén yù lòu pán ，xiāng sāi yī shi kū cháng shù ","Tag":null,"Explanation":null,"English":null,"Sort":11,"Dynasty":"明"}]}