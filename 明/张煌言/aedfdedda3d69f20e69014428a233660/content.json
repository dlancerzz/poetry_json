{"Id":687171,"Title":"马尔毓有从军之叹，戏成二律诒之","Dynasty":"明","Author":"张煌言","Context":"一剑南来说曳裾，铗声早怨出无舆。粉曹回忆冯唐节，油幕閒誇阮瑀书。应悔鹤翎先自剪，翻怜鸡肘转成虚。烟霞清供难分寄，恐尔蓬心尚未除。北山何奈又移文，投笔雄情谁似君？掉舌尚能高揖客，掀髯谁许薄参军！尝秦白璧归何处？间楚黄金费几觔？始信卧龙明出处，草庐先已定三分。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"aedfdedda3d69f20e69014428a233660","Step":0,"Verses":[{"Id":6165282,"Sentence":"一剑南来说曳裾，铗声早怨出无舆。","Rank":0,"PoetryId":null,"Pinyin":"yī jiàn nā lái shuì yè jū ，jiá shēng zǎo yuàn chū mó yú ","Tag":null,"Explanation":null,"English":null,"Sort":0,"Dynasty":"明"},{"Id":6165283,"Sentence":"粉曹回忆冯唐节，油幕閒誇阮瑀书。","Rank":0,"PoetryId":null,"Pinyin":"fěn cáo huǐ yì féng táng jiē ，yōu mù jiān kuā ruǎn yǔ shū ","Tag":null,"Explanation":null,"English":null,"Sort":1,"Dynasty":"明"},{"Id":6165284,"Sentence":"应悔鹤翎先自剪，翻怜鸡肘转成虚。","Rank":0,"PoetryId":null,"Pinyin":"yīng hui hè lǐng xiān zì jiǎn ，fān lián jī zhǒu zhuǎi chéng xū ","Tag":null,"Explanation":null,"English":null,"Sort":2,"Dynasty":"明"},{"Id":6165285,"Sentence":"烟霞清供难分寄，恐尔蓬心尚未除。","Rank":0,"PoetryId":null,"Pinyin":"yān xiá qīng gōng nán fēn jì ，kǒng ěr péng xīn shàng wèi chú ","Tag":null,"Explanation":null,"English":null,"Sort":3,"Dynasty":"明"},{"Id":6165286,"Sentence":"北山何奈又移文，投笔雄情谁似君？","Rank":0,"PoetryId":null,"Pinyin":"běi shān hé nài yòu yǐ wén ，tóu bi xióng qǐng shéi shì jūn ","Tag":null,"Explanation":null,"English":null,"Sort":4,"Dynasty":"明"},{"Id":6165287,"Sentence":"掉舌尚能高揖客，掀髯谁许薄参军！","Rank":0,"PoetryId":null,"Pinyin":"diào shé shàng néng gāo yī kè ，xiān rán shéi hǔ báo cān jūn ","Tag":null,"Explanation":null,"English":null,"Sort":5,"Dynasty":"明"},{"Id":6165288,"Sentence":"尝秦白璧归何处？","Rank":0,"PoetryId":null,"Pinyin":"cháng qǐn bái bì guī hé chǔ ","Tag":null,"Explanation":null,"English":null,"Sort":6,"Dynasty":"明"},{"Id":6165289,"Sentence":"间楚黄金费几觔？","Rank":0,"PoetryId":null,"Pinyin":"jiān chǔ huáng jīn fèi jī jīn ","Tag":null,"Explanation":null,"English":null,"Sort":7,"Dynasty":"明"},{"Id":6165290,"Sentence":"始信卧龙明出处，草庐先已定三分。","Rank":0,"PoetryId":null,"Pinyin":"shi xìn wò lóng mǐng chū chǔ ，cǎo lú xiān yi dìng sān fēn ","Tag":null,"Explanation":null,"English":null,"Sort":8,"Dynasty":"明"}]}