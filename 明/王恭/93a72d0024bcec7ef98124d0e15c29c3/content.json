{"Id":499135,"Title":"书少尹陈思孝松庭清晓卷","Dynasty":"明","Author":"王恭","Context":"官署双松何彩翠，吏散人稀苔满地。独坐松间是阿谁，才子风流太丘裔。薄晓松枝清露繁，公庭无讼寂无喧。常思佐理苏民瘼，不分端居愧主恩。乃翁倜傥龙头客，曾事先皇佩铜墨。京使争传德政碑，邑人共说郎官泽。枯鱼肆索几何时，倏尔空愁风树悲。莫言累叶仍州县，九棘三槐应有期。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"93a72d0024bcec7ef98124d0e15c29c3","Step":0,"Verses":[{"Id":6772301,"Sentence":"官署双松何彩翠，吏散人稀苔满地。","Rank":0,"PoetryId":null,"Pinyin":"guān shǔ shuāng sōng hé cǎi cuì ，lì sǎn rén xī tāi mǎn 地","Tag":null,"Explanation":null,"English":null,"Sort":0,"Dynasty":"明"},{"Id":6772302,"Sentence":"独坐松间是阿谁，才子风流太丘裔。","Rank":0,"PoetryId":null,"Pinyin":"dú zuò sōng jiān shì ā shéi ，cái zi fēng lǐu tài qīu yì ","Tag":null,"Explanation":null,"English":null,"Sort":1,"Dynasty":"明"},{"Id":6772303,"Sentence":"薄晓松枝清露繁，公庭无讼寂无喧。","Rank":0,"PoetryId":null,"Pinyin":"báo xiǎo sōng zhī qīng lòu fán ，gōng tǐng mó sòng jì mó xuān ","Tag":null,"Explanation":null,"English":null,"Sort":2,"Dynasty":"明"},{"Id":6772304,"Sentence":"常思佐理苏民瘼，不分端居愧主恩。","Rank":0,"PoetryId":null,"Pinyin":"cháng sāi zuǒ li sū mǐn mò ，bú fēn duān jū kuì zhǔ ēn ","Tag":null,"Explanation":null,"English":null,"Sort":3,"Dynasty":"明"},{"Id":6772305,"Sentence":"乃翁倜傥龙头客，曾事先皇佩铜墨。","Rank":0,"PoetryId":null,"Pinyin":"nǎi wēng tì tǎng lóng tóu kè ，céng shì xiān huáng pèi tóng mò ","Tag":null,"Explanation":null,"English":null,"Sort":4,"Dynasty":"明"},{"Id":6772306,"Sentence":"京使争传德政碑，邑人共说郎官泽。","Rank":0,"PoetryId":null,"Pinyin":"jīng shi zhēng chuán dé zhèng bēi ，yì rén gōng shuì láng guān zé ","Tag":null,"Explanation":null,"English":null,"Sort":5,"Dynasty":"明"},{"Id":6772307,"Sentence":"枯鱼肆索几何时，倏尔空愁风树悲。","Rank":0,"PoetryId":null,"Pinyin":"kū yú sì suǒ jī hé shǐ ，shū ěr kōng chóu fēng shù bēi ","Tag":null,"Explanation":null,"English":null,"Sort":6,"Dynasty":"明"},{"Id":6772308,"Sentence":"莫言累叶仍州县，九棘三槐应有期。","Rank":0,"PoetryId":null,"Pinyin":"mò yán léi xié réng zhōu xiàn ，jiu jǐ sān huái yīng yǒu jī ","Tag":null,"Explanation":null,"English":null,"Sort":7,"Dynasty":"明"}]}