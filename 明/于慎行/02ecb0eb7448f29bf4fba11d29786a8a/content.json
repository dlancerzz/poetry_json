{"Id":678666,"Title":"寿封御史中丞姚江邵翁六首","Dynasty":"明","Author":"于慎行","Context":"西台斧绣下觚棱，八座新阶帝股肱。更道高堂承内渥，一时真拜两中丞。世代衣冠直汉宫，家声万石旧称雄。丹书映日传江上，白简飞霜出殿中。清秋鹤发自樵渔，年已非熊入梦馀。双阙旧分苍水玉，五云重展绿绨书。曾是先朝画省郎，江湖白首荷恩光。即看宝带浑如旧，不绾南阳召父章。九十行歌阅大年，红颜春酒万花边。人间自有桃源隐，不到蓬莱已是仙。綵服亲擎白玉缸，朱轓聊驻碧油幢。八龙自是荀家盛，就里慈明更少双。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"02ecb0eb7448f29bf4fba11d29786a8a","Step":0,"Verses":[{"Id":7375207,"Sentence":"西台斧绣下觚棱，八座新阶帝股肱。","Rank":0,"PoetryId":null,"Pinyin":"xī tāi fǔ xìu xià gū lēng ，bā zuò xīn jiē dì gǔ gōng ","Tag":null,"Explanation":null,"English":null,"Sort":0,"Dynasty":"明"},{"Id":7375208,"Sentence":"更道高堂承内渥，一时真拜两中丞。","Rank":0,"PoetryId":null,"Pinyin":"gēng dāo gāo táng chéng nèi wò ，yī shǐ zhēn bài liǎng zhōng chéng ","Tag":null,"Explanation":null,"English":null,"Sort":1,"Dynasty":"明"},{"Id":7375209,"Sentence":"世代衣冠直汉宫，家声万石旧称雄。","Rank":0,"PoetryId":null,"Pinyin":"shì dài yī guān zhǐ hàn gōng ，gū shēng mò dàn jìu chèn xióng ","Tag":null,"Explanation":null,"English":null,"Sort":2,"Dynasty":"明"},{"Id":7375210,"Sentence":"丹书映日传江上，白简飞霜出殿中。","Rank":0,"PoetryId":null,"Pinyin":"dān shū yìng rì chuán jiāng shǎng ，bái jiǎn fēi shuāng chū diàn zhōng ","Tag":null,"Explanation":null,"English":null,"Sort":3,"Dynasty":"明"},{"Id":7375211,"Sentence":"清秋鹤发自樵渔，年已非熊入梦馀。","Rank":0,"PoetryId":null,"Pinyin":"qīng qīu hè fā zì qiáo yú ，nián yi fēi xióng rù mèng yú ","Tag":null,"Explanation":null,"English":null,"Sort":4,"Dynasty":"明"},{"Id":7375212,"Sentence":"双阙旧分苍水玉，五云重展绿绨书。","Rank":0,"PoetryId":null,"Pinyin":"shuāng quē jìu fēn cāng shui yù ，wǔ yún chóng zhǎn lù tǐ shū ","Tag":null,"Explanation":null,"English":null,"Sort":5,"Dynasty":"明"},{"Id":7375213,"Sentence":"曾是先朝画省郎，江湖白首荷恩光。","Rank":0,"PoetryId":null,"Pinyin":"céng shì xiān cháo huà shěng láng ，jiāng hú bái shǒu hé ēn guāng ","Tag":null,"Explanation":null,"English":null,"Sort":6,"Dynasty":"明"},{"Id":7375214,"Sentence":"即看宝带浑如旧，不绾南阳召父章。","Rank":0,"PoetryId":null,"Pinyin":"jǐ kān bǎo dài hún rú jìu ，bú wǎn nā yáng shào fǔ zhāng ","Tag":null,"Explanation":null,"English":null,"Sort":7,"Dynasty":"明"},{"Id":7375215,"Sentence":"九十行歌阅大年，红颜春酒万花边。","Rank":0,"PoetryId":null,"Pinyin":"jiu shǐ háng gē yuè dà nián ，gōng yán chūn jiu mò huā biān ","Tag":null,"Explanation":null,"English":null,"Sort":8,"Dynasty":"明"},{"Id":7375216,"Sentence":"人间自有桃源隐，不到蓬莱已是仙。","Rank":0,"PoetryId":null,"Pinyin":"rén jiān zì yǒu táo yuán yin ，bú dào péng lái yi shì xiān ","Tag":null,"Explanation":null,"English":null,"Sort":9,"Dynasty":"明"},{"Id":7375217,"Sentence":"綵服亲擎白玉缸，朱轓聊驻碧油幢。","Rank":0,"PoetryId":null,"Pinyin":"cǎi fú qīn qǐng bái yù gāng ，zhū fān liáo zhù bì yōu chuáng ","Tag":null,"Explanation":null,"English":null,"Sort":10,"Dynasty":"明"},{"Id":7375218,"Sentence":"八龙自是荀家盛，就里慈明更少双。","Rank":0,"PoetryId":null,"Pinyin":"bā lóng zì shì xún gū chéng ，jìu li cǐ mǐng gēng shǎo shuāng ","Tag":null,"Explanation":null,"English":null,"Sort":11,"Dynasty":"明"}]}