{"Id":543537,"Title":"题桃川图赠鍊师张子故西苑方士也","Dynasty":"明","Author":"于慎行","Context":"我歌桃川图，旧识桃源客。骨青发短双颊红，十年卖药长安陌。自言本是武陵人，花落花开不记春。姓名偶被先皇识，选列仙官侍紫宸。紫宸宫阁天中起，西苑繁华如梦里。铜盘百尺落秋空，绮幕千门照流水。祠坛队队羽衣群，鹤盖霓裳拥圣君。黄金白璧年年赐，豹髓鸾膏夜夜焚。当时等辈俱光采，算袋裶衫揖上宰。曾窥阿母降瑶台，更访安期入东海。海上重来鬓已秋，鼎湖龙去水空流。夹城辇路多青草，别殿宫官半白头。承恩旧侣知何处，闻逐云中鸡犬去。惟馀野迹走风尘，却忆桃花源里住。我闻此语涕沾膺，世事从来不可凭。君今莫说丹砂事，松柏萧萧冷茂陵。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d4d7d0eb63f29f0b0dd7e25569590c65","Step":0,"Verses":[{"Id":6440191,"Sentence":"我歌桃川图，旧识桃源客。","Rank":0,"PoetryId":null,"Pinyin":"wǒ gē táo chuān tú ，jìu shǐ táo yuán kè ","Tag":null,"Explanation":null,"English":null,"Sort":0,"Dynasty":"明"},{"Id":6440192,"Sentence":"骨青发短双颊红，十年卖药长安陌。","Rank":0,"PoetryId":null,"Pinyin":"gū qīng fā duǎn shuāng jiá gōng ，shǐ nián mài yào cháng ān mò ","Tag":null,"Explanation":null,"English":null,"Sort":1,"Dynasty":"明"},{"Id":6440193,"Sentence":"自言本是武陵人，花落花开不记春。","Rank":0,"PoetryId":null,"Pinyin":"zì yán běn shì wǔ lǐng rén ，huā là huā kāi bú jì chūn ","Tag":null,"Explanation":null,"English":null,"Sort":2,"Dynasty":"明"},{"Id":6440194,"Sentence":"姓名偶被先皇识，选列仙官侍紫宸。","Rank":0,"PoetryId":null,"Pinyin":"xìng mǐng ǒu bèi xiān huáng shǐ ，shuā liè xiān guān shì zi chén ","Tag":null,"Explanation":null,"English":null,"Sort":3,"Dynasty":"明"},{"Id":6440195,"Sentence":"紫宸宫阁天中起，西苑繁华如梦里。","Rank":0,"PoetryId":null,"Pinyin":"zi chén gōng gé tiān zhōng qi ，xī yuàn fán huā rú mèng li ","Tag":null,"Explanation":null,"English":null,"Sort":4,"Dynasty":"明"},{"Id":6440196,"Sentence":"铜盘百尺落秋空，绮幕千门照流水。","Rank":0,"PoetryId":null,"Pinyin":"tóng pán bǎi chě là qīu kōng ，qi mù qiān mén zhào lǐu shui ","Tag":null,"Explanation":null,"English":null,"Sort":5,"Dynasty":"明"},{"Id":6440197,"Sentence":"祠坛队队羽衣群，鹤盖霓裳拥圣君。","Rank":0,"PoetryId":null,"Pinyin":"cǐ tán duì duì yǔ yī qún ，hè gài nǐ cháng yōng shèng jūn ","Tag":null,"Explanation":null,"English":null,"Sort":6,"Dynasty":"明"},{"Id":6440198,"Sentence":"黄金白璧年年赐，豹髓鸾膏夜夜焚。","Rank":0,"PoetryId":null,"Pinyin":"huáng jīn bái bì nián nián cì ，bào sui luán gāo yè yè fén ","Tag":null,"Explanation":null,"English":null,"Sort":7,"Dynasty":"明"},{"Id":6440199,"Sentence":"当时等辈俱光采，算袋裶衫揖上宰。","Rank":0,"PoetryId":null,"Pinyin":"dāng shǐ děng bèi jū guāng cǎi ，suàn dài fēi shān yī shǎng zǎi ","Tag":null,"Explanation":null,"English":null,"Sort":8,"Dynasty":"明"},{"Id":6440200,"Sentence":"曾窥阿母降瑶台，更访安期入东海。","Rank":0,"PoetryId":null,"Pinyin":"céng kuī ā mǔ jiàng yáo tāi ，gēng fǎng ān jī rù dōng hǎi ","Tag":null,"Explanation":null,"English":null,"Sort":9,"Dynasty":"明"},{"Id":6440201,"Sentence":"海上重来鬓已秋，鼎湖龙去水空流。","Rank":0,"PoetryId":null,"Pinyin":"hǎi shǎng chóng lái bìn yi qīu ，ding hú lóng qù shui kōng lǐu ","Tag":null,"Explanation":null,"English":null,"Sort":10,"Dynasty":"明"},{"Id":6440202,"Sentence":"夹城辇路多青草，别殿宫官半白头。","Rank":0,"PoetryId":null,"Pinyin":"gā chéng niǎn lù duō qīng cǎo ，bié diàn gōng guān bàn bái tóu ","Tag":null,"Explanation":null,"English":null,"Sort":11,"Dynasty":"明"},{"Id":6440203,"Sentence":"承恩旧侣知何处，闻逐云中鸡犬去。","Rank":0,"PoetryId":null,"Pinyin":"chéng ēn jìu lǚ zhī hé chǔ ，wén zhú yún zhōng jī quǎn qù ","Tag":null,"Explanation":null,"English":null,"Sort":12,"Dynasty":"明"},{"Id":6440204,"Sentence":"惟馀野迹走风尘，却忆桃花源里住。","Rank":0,"PoetryId":null,"Pinyin":"wéi yú yě jì zǒu fēng chén ，què yì táo huā yuán li zhù ","Tag":null,"Explanation":null,"English":null,"Sort":13,"Dynasty":"明"},{"Id":6440205,"Sentence":"我闻此语涕沾膺，世事从来不可凭。","Rank":0,"PoetryId":null,"Pinyin":"wǒ wén ci yǔ tì zhān yīng ，shì shì cóng lái bú kě pǐng ","Tag":null,"Explanation":null,"English":null,"Sort":14,"Dynasty":"明"},{"Id":6440206,"Sentence":"君今莫说丹砂事，松柏萧萧冷茂陵。","Rank":0,"PoetryId":null,"Pinyin":"jūn jīn mò shuì dān shā shì ，sōng bǎi xiāo xiāo lěng mào lǐng ","Tag":null,"Explanation":null,"English":null,"Sort":15,"Dynasty":"明"}]}