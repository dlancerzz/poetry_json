{"Id":678651,"Title":"塞下曲八首为蓟门大夫赋","Dynasty":"明","Author":"于慎行","Context":"渔阳九月海风秋，汉使行边雪满裘。一拍胡笳双鬓改，应怜飞将不封侯。落日黄云古戍平，铙歌千骑远横行。江南剑客多年少，笛里初闻塞上声。材官角射技争施，十石轻开未是奇。虚发自矜能下雁，阴山愁杀射雕儿。铁骑翩翩塞草平，诏书十道大徵兵。弓悬明月秋常满，剑倚青天夜自鸣。蓟门迢递雁门东，百二河山紫气中。一自单于称保塞，边城弦管识春风。西山重叠护燕台，凤舞龙飞势自回。鸟道千寻天上落，孤城一片日边开。万里呼韩款塞年，君王大发水衡钱。从教白璧挥如土，只看龙堆一缕烟。城下骖驔铁骑飞，名王尽著汉臣衣。少年笑解茱萸带，换得胡姬善马归。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"32f23eef5b2d9f67763242fc67ced095","Step":0,"Verses":[{"Id":6576543,"Sentence":"渔阳九月海风秋，汉使行边雪满裘。","Rank":0,"PoetryId":null,"Pinyin":"yú yáng jiu yuè hǎi fēng qīu ，hàn shi háng biān xuě mǎn qǐu ","Tag":null,"Explanation":null,"English":null,"Sort":0,"Dynasty":"明"},{"Id":6576544,"Sentence":"一拍胡笳双鬓改，应怜飞将不封侯。","Rank":0,"PoetryId":null,"Pinyin":"yī pāi hú jiā shuāng bìn gǎi ，yīng lián fēi jiāng bú fēng hóu ","Tag":null,"Explanation":null,"English":null,"Sort":1,"Dynasty":"明"},{"Id":6576545,"Sentence":"落日黄云古戍平，铙歌千骑远横行。","Rank":0,"PoetryId":null,"Pinyin":"là rì huáng yún gǔ shù pǐng ，náo gē qiān jì yuǎn héng háng ","Tag":null,"Explanation":null,"English":null,"Sort":2,"Dynasty":"明"},{"Id":6576546,"Sentence":"江南剑客多年少，笛里初闻塞上声。","Rank":0,"PoetryId":null,"Pinyin":"jiāng nā jiàn kè duō nián shǎo ，dǐ li chū wén sāi shǎng shēng ","Tag":null,"Explanation":null,"English":null,"Sort":3,"Dynasty":"明"},{"Id":6576547,"Sentence":"材官角射技争施，十石轻开未是奇。","Rank":0,"PoetryId":null,"Pinyin":"cái guān jiǎo shè jì zhēng shī ，shǐ dàn qīng kāi wèi shì jī ","Tag":null,"Explanation":null,"English":null,"Sort":4,"Dynasty":"明"},{"Id":6576548,"Sentence":"虚发自矜能下雁，阴山愁杀射雕儿。","Rank":0,"PoetryId":null,"Pinyin":"xū fā zì jīn néng xià yàn ，yīn shān chóu shā shè diāo ér ","Tag":null,"Explanation":null,"English":null,"Sort":5,"Dynasty":"明"},{"Id":6576549,"Sentence":"铁骑翩翩塞草平，诏书十道大徵兵。","Rank":0,"PoetryId":null,"Pinyin":"tiě jì piān piān sāi cǎo pǐng ，zhào shū shǐ dāo dà zhēng bīng ","Tag":null,"Explanation":null,"English":null,"Sort":6,"Dynasty":"明"},{"Id":6576550,"Sentence":"弓悬明月秋常满，剑倚青天夜自鸣。","Rank":0,"PoetryId":null,"Pinyin":"gōng xuán mǐng yuè qīu cháng mǎn ，jiàn yi qīng tiān yè zì mǐng ","Tag":null,"Explanation":null,"English":null,"Sort":7,"Dynasty":"明"},{"Id":6576551,"Sentence":"蓟门迢递雁门东，百二河山紫气中。","Rank":0,"PoetryId":null,"Pinyin":"jì mén tiáo dì yàn mén dōng ，bǎi èr hé shān zi qì zhōng ","Tag":null,"Explanation":null,"English":null,"Sort":8,"Dynasty":"明"},{"Id":6576552,"Sentence":"一自单于称保塞，边城弦管识春风。","Rank":0,"PoetryId":null,"Pinyin":"yī zì chán yú chèn bǎo sāi ，biān chéng xián guǎn shǐ chūn fēng ","Tag":null,"Explanation":null,"English":null,"Sort":9,"Dynasty":"明"},{"Id":6576553,"Sentence":"西山重叠护燕台，凤舞龙飞势自回。","Rank":0,"PoetryId":null,"Pinyin":"xī shān chóng dié hù yān tāi ，fèng wǔ lóng fēi shì zì huǐ ","Tag":null,"Explanation":null,"English":null,"Sort":10,"Dynasty":"明"},{"Id":6576554,"Sentence":"鸟道千寻天上落，孤城一片日边开。","Rank":0,"PoetryId":null,"Pinyin":"diǎo dāo qiān xún tiān shǎng là ，gū chéng yī piān rì biān kāi ","Tag":null,"Explanation":null,"English":null,"Sort":11,"Dynasty":"明"},{"Id":6576555,"Sentence":"万里呼韩款塞年，君王大发水衡钱。","Rank":0,"PoetryId":null,"Pinyin":"mò li hū hán kuǎn sāi nián ，jūn wáng dà fā shui héng qián ","Tag":null,"Explanation":null,"English":null,"Sort":12,"Dynasty":"明"},{"Id":6576556,"Sentence":"从教白璧挥如土，只看龙堆一缕烟。","Rank":0,"PoetryId":null,"Pinyin":"cóng jiāo bái bì huī rú tǔ ，zhī kān lóng duī yī lǚ yān ","Tag":null,"Explanation":null,"English":null,"Sort":13,"Dynasty":"明"},{"Id":6576557,"Sentence":"城下骖驔铁骑飞，名王尽著汉臣衣。","Rank":0,"PoetryId":null,"Pinyin":"chéng xià cān diàn tiě jì fēi ，mǐng wáng jin 著hàn chén yī ","Tag":null,"Explanation":null,"English":null,"Sort":14,"Dynasty":"明"},{"Id":6576558,"Sentence":"少年笑解茱萸带，换得胡姬善马归。","Rank":0,"PoetryId":null,"Pinyin":"shǎo nián xiào jiě zhū yú dài ，huàn dé hú jī shàn mǎ guī ","Tag":null,"Explanation":null,"English":null,"Sort":15,"Dynasty":"明"}]}