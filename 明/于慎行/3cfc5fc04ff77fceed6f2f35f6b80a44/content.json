{"Id":543510,"Title":"瑞谷谣为郡伯刘公赋","Dynasty":"明","Author":"于慎行","Context":"我服汶阳陇，穫彼麻与菽。道逢拾穗人，轩眉行鼓腹。问言何所钦，吾邦有仁牧。濊泽若雨旸，庶徵协寒燠。芃芃万宝登，穰穰三秋熟。旧闻嘉禾名，今见嘉禾蔟。一茎二三岐，多者至五六。异亩荐周塍，合颖标唐箓。惠露洒琼皋，条风披广麓。上充德政符，下锡氓庶福。不谓憔悴馀，欢声洽比屋。我闻三叹言，地宝一何渥。有渊不产珠，有田不产玉。固知圣后心，所贵惟民谷。愿以鲁史书，仰佐豳风祝。昊贶感皇仁，流膏丰海隩。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3cfc5fc04ff77fceed6f2f35f6b80a44","Step":0,"Verses":[{"Id":7027555,"Sentence":"我服汶阳陇，穫彼麻与菽。","Rank":0,"PoetryId":null,"Pinyin":"wǒ fú wèn yáng lǒng ，hù bi mā yú shū ","Tag":null,"Explanation":null,"English":null,"Sort":0,"Dynasty":"明"},{"Id":7027556,"Sentence":"道逢拾穗人，轩眉行鼓腹。","Rank":0,"PoetryId":null,"Pinyin":"dāo féng shè suì rén ，xuān méi háng gǔ fù ","Tag":null,"Explanation":null,"English":null,"Sort":1,"Dynasty":"明"},{"Id":7027557,"Sentence":"问言何所钦，吾邦有仁牧。","Rank":0,"PoetryId":null,"Pinyin":"wèn yán hé suǒ qīn ，wú bāng yǒu rén mù ","Tag":null,"Explanation":null,"English":null,"Sort":2,"Dynasty":"明"},{"Id":7027558,"Sentence":"濊泽若雨旸，庶徵协寒燠。","Rank":0,"PoetryId":null,"Pinyin":"huò zé rě yǔ yáng ，shù zhēng xié hán yù ","Tag":null,"Explanation":null,"English":null,"Sort":3,"Dynasty":"明"},{"Id":7027559,"Sentence":"芃芃万宝登，穰穰三秋熟。","Rank":0,"PoetryId":null,"Pinyin":"péng péng mò bǎo dēng ，ráng ráng sān qīu shóu ","Tag":null,"Explanation":null,"English":null,"Sort":4,"Dynasty":"明"},{"Id":7027560,"Sentence":"旧闻嘉禾名，今见嘉禾蔟。","Rank":0,"PoetryId":null,"Pinyin":"jìu wén jiā hé mǐng ，jīn jiàn jiā hé cù ","Tag":null,"Explanation":null,"English":null,"Sort":5,"Dynasty":"明"},{"Id":7027561,"Sentence":"一茎二三岐，多者至五六。","Rank":0,"PoetryId":null,"Pinyin":"yī jīng èr sān qǐ ，duō zhě zhì wǔ lìu ","Tag":null,"Explanation":null,"English":null,"Sort":6,"Dynasty":"明"},{"Id":7027562,"Sentence":"异亩荐周塍，合颖标唐箓。","Rank":0,"PoetryId":null,"Pinyin":"yì mǔ jiàn zhōu chéng ，gě ying biāo táng lù ","Tag":null,"Explanation":null,"English":null,"Sort":7,"Dynasty":"明"},{"Id":7027563,"Sentence":"惠露洒琼皋，条风披广麓。","Rank":0,"PoetryId":null,"Pinyin":"huì lòu sǎ qióng gāo ，tiáo fēng pī ān lù ","Tag":null,"Explanation":null,"English":null,"Sort":8,"Dynasty":"明"},{"Id":7027564,"Sentence":"上充德政符，下锡氓庶福。","Rank":0,"PoetryId":null,"Pinyin":"shǎng chōng dé zhèng fú ，xià xī máng shù fú ","Tag":null,"Explanation":null,"English":null,"Sort":9,"Dynasty":"明"},{"Id":7027565,"Sentence":"不谓憔悴馀，欢声洽比屋。","Rank":0,"PoetryId":null,"Pinyin":"bú wèi qiáo cuì yú ，huān shēng qià bi wū ","Tag":null,"Explanation":null,"English":null,"Sort":10,"Dynasty":"明"},{"Id":7027566,"Sentence":"我闻三叹言，地宝一何渥。","Rank":0,"PoetryId":null,"Pinyin":"wǒ wén sān tàn yán ，地bǎo yī hé wò ","Tag":null,"Explanation":null,"English":null,"Sort":11,"Dynasty":"明"},{"Id":7027567,"Sentence":"有渊不产珠，有田不产玉。","Rank":0,"PoetryId":null,"Pinyin":"yǒu yuān bú chǎn zhū ，yǒu tián bú chǎn yù ","Tag":null,"Explanation":null,"English":null,"Sort":12,"Dynasty":"明"},{"Id":7027568,"Sentence":"固知圣后心，所贵惟民谷。","Rank":0,"PoetryId":null,"Pinyin":"gù zhī shèng hòu xīn ，suǒ guì wéi mǐn gǔ ","Tag":null,"Explanation":null,"English":null,"Sort":13,"Dynasty":"明"},{"Id":7027569,"Sentence":"愿以鲁史书，仰佐豳风祝。","Rank":0,"PoetryId":null,"Pinyin":"yuàn yi lǔ shi shū ，yǎng zuǒ bīn fēng zhù ","Tag":null,"Explanation":null,"English":null,"Sort":14,"Dynasty":"明"},{"Id":7027570,"Sentence":"昊贶感皇仁，流膏丰海隩。","Rank":0,"PoetryId":null,"Pinyin":"hào kuàng gǎn huáng rén ，lǐu gāo fēng hǎi yù ","Tag":null,"Explanation":null,"English":null,"Sort":15,"Dynasty":"明"}]}