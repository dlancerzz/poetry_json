{"Id":690487,"Title":"内苑十首 万岁山","Dynasty":"明","Author":"陈绍文","Context":"阳回禁苑雪初消，岂羡蓬壶驾六鳌。堤散相风千柳动，壑悬卿月万松高。紫鳞泳日穿银藻，青鸟传春下碧桃。自是臣邻欢颂地，故应皇泽沛如膏。芙蓉临沼露凄清，辇道遥看接岸平。千叠晓山排落雁，一泓秋水吸长鲸。烟光倒射功臣阁，蝀势斜拖学士瀛。不是子云才妙绝，摛词争遣紫宸惊。西苑群峰结翠鬟，六龙常御五云端。彩毫有客题员峤，金钿何人宿广寒。花近圣躬烟色艳，桂临仙掌露华漙。宸游至此多真境，岂事箫声引紫鸾。玉箔雕栏俯禁池，君王曾此驻云螭。南薰殿迥传钧乐，北斗城高闪羽旗。千仞暂翔灵凤翼，万年长拂古松枝。从来天语多严密，祇许当时扈从知。极浦山光远近连，汾风遥忆汉皇船。翠华五凤扶行日，锦缆双龙夹渡年。花覆帘栊明落照，柳摇旌旆度轻烟。侍臣尽喜同游衍，应有才堪作济川。悬崖郁树古嵯岈，一入芭蕉路转斜。宸阁翠含燕市柳，御沟红泛汉宫花。洞岩窈窕凝云气，芝草琅玕阅岁华。想得词臣焚草罢，好邀明月醉流霞。禁园南向带畴平，更有瑶宫隔水明。行乐坐看松月转，躬耕行挹稻风轻。岛中锦绣千层蜃，堤外笙簧百啭莺。共说吾王游豫地，岂知农业已垂成。荒村茅屋绕方塘，殿揭昭和隔御墙。睥睨迥连山色秀，辘轳高转水声凉。几翻红雨飞桃杏，千顷黄云布稻粱。莫讶此中风景美，新丰原是帝皇乡。兔园西面筑瑶宫，复道回廊势欲通。珠树万年栖舞鹤，石梁千尺跨飞虹。阴萝转向悬天上，瀑布翻从出地中。谁信九重恩似海，解将游乐与民同。先皇神武扫边埃，朝散常登阅射台。仙佩声随三殿转，御炉香逼九关开。上林羽箭穿鸿落，驰道金锹走马来。欲作猎书献明主，不知谁是汉臣才。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2b6c2577a464d6e1f27f19250d9cc099","Step":0,"Verses":[{"Id":6592911,"Sentence":"阳回禁苑雪初消，岂羡蓬壶驾六鳌。","Rank":0,"PoetryId":null,"Pinyin":"yáng huǐ jīn yuàn xuě chū xiāo ，qi xiàn péng hú jià lìu áo ","Tag":null,"Explanation":null,"English":null,"Sort":0,"Dynasty":"明"},{"Id":6592912,"Sentence":"堤散相风千柳动，壑悬卿月万松高。","Rank":0,"PoetryId":null,"Pinyin":"dī sǎn xiāng fēng qiān liu dòng ，hè xuán qīng yuè mò sōng gāo ","Tag":null,"Explanation":null,"English":null,"Sort":1,"Dynasty":"明"},{"Id":6592913,"Sentence":"紫鳞泳日穿银藻，青鸟传春下碧桃。","Rank":0,"PoetryId":null,"Pinyin":"zi lǐn yǒng rì chuān yǐn zǎo ，qīng diǎo chuán chūn xià bì táo ","Tag":null,"Explanation":null,"English":null,"Sort":2,"Dynasty":"明"},{"Id":6592914,"Sentence":"自是臣邻欢颂地，故应皇泽沛如膏。","Rank":0,"PoetryId":null,"Pinyin":"zì shì chén lǐn huān sòng 地，gù yīng huáng zé pèi rú gāo ","Tag":null,"Explanation":null,"English":null,"Sort":3,"Dynasty":"明"},{"Id":6592915,"Sentence":"芙蓉临沼露凄清，辇道遥看接岸平。","Rank":0,"PoetryId":null,"Pinyin":"fú róng lǐn zhǎo lòu qī qīng ，niǎn dāo yáo kān jiē àn pǐng ","Tag":null,"Explanation":null,"English":null,"Sort":4,"Dynasty":"明"},{"Id":6592916,"Sentence":"千叠晓山排落雁，一泓秋水吸长鲸。","Rank":0,"PoetryId":null,"Pinyin":"qiān dié xiǎo shān pái là yàn ，yī hóng qīu shui xī cháng jīng ","Tag":null,"Explanation":null,"English":null,"Sort":5,"Dynasty":"明"},{"Id":6592917,"Sentence":"烟光倒射功臣阁，蝀势斜拖学士瀛。","Rank":0,"PoetryId":null,"Pinyin":"yān guāng dǎo shè gōng chén gé ，dōng shì xié tuō xué shì yǐng ","Tag":null,"Explanation":null,"English":null,"Sort":6,"Dynasty":"明"},{"Id":6592918,"Sentence":"不是子云才妙绝，摛词争遣紫宸惊。","Rank":0,"PoetryId":null,"Pinyin":"bú shì zi yún cái miào jué ，chī cǐ zhēng qiǎn zi chén jīng ","Tag":null,"Explanation":null,"English":null,"Sort":7,"Dynasty":"明"},{"Id":6592919,"Sentence":"西苑群峰结翠鬟，六龙常御五云端。","Rank":0,"PoetryId":null,"Pinyin":"xī yuàn qún fēng jiē cuì huán ，lìu lóng cháng yù wǔ yún duān ","Tag":null,"Explanation":null,"English":null,"Sort":8,"Dynasty":"明"},{"Id":6592920,"Sentence":"彩毫有客题员峤，金钿何人宿广寒。","Rank":0,"PoetryId":null,"Pinyin":"cǎi háo yǒu kè tǐ yuán jiào ，jīn diàn hé rén sù ān hán ","Tag":null,"Explanation":null,"English":null,"Sort":9,"Dynasty":"明"},{"Id":6592921,"Sentence":"花近圣躬烟色艳，桂临仙掌露华漙。","Rank":0,"PoetryId":null,"Pinyin":"huā jìn shèng gōng yān sè yàn ，guì lǐn xiān zhǎng lòu huā tuán ","Tag":null,"Explanation":null,"English":null,"Sort":10,"Dynasty":"明"},{"Id":6592922,"Sentence":"宸游至此多真境，岂事箫声引紫鸾。","Rank":0,"PoetryId":null,"Pinyin":"chén yóu zhì ci duō zhēn jìng ，qi shì xiāo shēng yin zi luán ","Tag":null,"Explanation":null,"English":null,"Sort":11,"Dynasty":"明"},{"Id":6592923,"Sentence":"玉箔雕栏俯禁池，君王曾此驻云螭。","Rank":0,"PoetryId":null,"Pinyin":"yù bó diāo lán fǔ jīn chǐ ，jūn wáng céng ci zhù yún chī ","Tag":null,"Explanation":null,"English":null,"Sort":12,"Dynasty":"明"},{"Id":6592924,"Sentence":"南薰殿迥传钧乐，北斗城高闪羽旗。","Rank":0,"PoetryId":null,"Pinyin":"nā xūn diàn jiǒng chuán jūn lè ，běi dǒu chéng gāo shǎn yǔ qǐ ","Tag":null,"Explanation":null,"English":null,"Sort":13,"Dynasty":"明"},{"Id":6592925,"Sentence":"千仞暂翔灵凤翼，万年长拂古松枝。","Rank":0,"PoetryId":null,"Pinyin":"qiān rèn zàn xiáng lǐng fèng yì ，mò nián cháng bì gǔ sōng zhī ","Tag":null,"Explanation":null,"English":null,"Sort":14,"Dynasty":"明"},{"Id":6592926,"Sentence":"从来天语多严密，祇许当时扈从知。","Rank":0,"PoetryId":null,"Pinyin":"cóng lái tiān yǔ duō yán mì ，chǐ hǔ dāng shǐ hù cóng zhī ","Tag":null,"Explanation":null,"English":null,"Sort":15,"Dynasty":"明"},{"Id":6592927,"Sentence":"极浦山光远近连，汾风遥忆汉皇船。","Rank":0,"PoetryId":null,"Pinyin":"jǐ pǔ shān guāng yuǎn jìn lián ，fén fēng yáo yì hàn huáng chuán ","Tag":null,"Explanation":null,"English":null,"Sort":16,"Dynasty":"明"},{"Id":6592928,"Sentence":"翠华五凤扶行日，锦缆双龙夹渡年。","Rank":0,"PoetryId":null,"Pinyin":"cuì huā wǔ fèng fú háng rì ，jin lǎn shuāng lóng gā dù nián ","Tag":null,"Explanation":null,"English":null,"Sort":17,"Dynasty":"明"},{"Id":6592929,"Sentence":"花覆帘栊明落照，柳摇旌旆度轻烟。","Rank":0,"PoetryId":null,"Pinyin":"huā fù lián lóng mǐng là zhào ，liu yáo jīng pèi dù qīng yān ","Tag":null,"Explanation":null,"English":null,"Sort":18,"Dynasty":"明"},{"Id":6592930,"Sentence":"侍臣尽喜同游衍，应有才堪作济川。","Rank":0,"PoetryId":null,"Pinyin":"shì chén jin xi tóng yóu yǎn ，yīng yǒu cái kān zuō ji chuān ","Tag":null,"Explanation":null,"English":null,"Sort":19,"Dynasty":"明"},{"Id":6592931,"Sentence":"悬崖郁树古嵯岈，一入芭蕉路转斜。","Rank":0,"PoetryId":null,"Pinyin":"xuán yá yù shù gǔ cuó yá ，yī rù bā jiāo lù zhuǎi xié ","Tag":null,"Explanation":null,"English":null,"Sort":20,"Dynasty":"明"},{"Id":6592932,"Sentence":"宸阁翠含燕市柳，御沟红泛汉宫花。","Rank":0,"PoetryId":null,"Pinyin":"chén gé cuì hán yān shì liu ，yù gōu gōng fán hàn gōng huā ","Tag":null,"Explanation":null,"English":null,"Sort":21,"Dynasty":"明"},{"Id":6592933,"Sentence":"洞岩窈窕凝云气，芝草琅玕阅岁华。","Rank":0,"PoetryId":null,"Pinyin":"dòng yán yǎo tiǎo nǐng yún qì ，zhī cǎo láng gān yuè suì huā ","Tag":null,"Explanation":null,"English":null,"Sort":22,"Dynasty":"明"},{"Id":6592934,"Sentence":"想得词臣焚草罢，好邀明月醉流霞。","Rank":0,"PoetryId":null,"Pinyin":"xiǎng dé cǐ chén fén cǎo bā ，hǎo yāo mǐng yuè zuì lǐu xiá ","Tag":null,"Explanation":null,"English":null,"Sort":23,"Dynasty":"明"},{"Id":6592935,"Sentence":"禁园南向带畴平，更有瑶宫隔水明。","Rank":0,"PoetryId":null,"Pinyin":"jīn yuán nā xiàng dài chóu pǐng ，gēng yǒu yáo gōng gé shui mǐng ","Tag":null,"Explanation":null,"English":null,"Sort":24,"Dynasty":"明"},{"Id":6592936,"Sentence":"行乐坐看松月转，躬耕行挹稻风轻。","Rank":0,"PoetryId":null,"Pinyin":"háng lè zuò kān sōng yuè zhuǎi ，gōng gēng háng yì dào fēng qīng ","Tag":null,"Explanation":null,"English":null,"Sort":25,"Dynasty":"明"},{"Id":6592937,"Sentence":"岛中锦绣千层蜃，堤外笙簧百啭莺。","Rank":0,"PoetryId":null,"Pinyin":"dǎo zhōng jin xìu qiān céng shèn ，dī wài shēng huáng bǎi zhuàn yīng ","Tag":null,"Explanation":null,"English":null,"Sort":26,"Dynasty":"明"},{"Id":6592938,"Sentence":"共说吾王游豫地，岂知农业已垂成。","Rank":0,"PoetryId":null,"Pinyin":"gōng shuì wú wáng yóu yù 地，qi zhī nóng yè yi chuǐ chéng ","Tag":null,"Explanation":null,"English":null,"Sort":27,"Dynasty":"明"},{"Id":6592939,"Sentence":"荒村茅屋绕方塘，殿揭昭和隔御墙。","Rank":0,"PoetryId":null,"Pinyin":"huāng cūn máo wū rào fāng táng ，diàn jiē zhāo hé gé yù qiáng ","Tag":null,"Explanation":null,"English":null,"Sort":28,"Dynasty":"明"},{"Id":6592940,"Sentence":"睥睨迥连山色秀，辘轳高转水声凉。","Rank":0,"PoetryId":null,"Pinyin":"pì nì jiǒng lián shān sè xìu ，lù lú gāo zhuǎi shui shēng liáng ","Tag":null,"Explanation":null,"English":null,"Sort":29,"Dynasty":"明"},{"Id":6592941,"Sentence":"几翻红雨飞桃杏，千顷黄云布稻粱。","Rank":0,"PoetryId":null,"Pinyin":"jī fān gōng yǔ fēi táo xìng ，qiān qing huáng yún bù dào liáng ","Tag":null,"Explanation":null,"English":null,"Sort":30,"Dynasty":"明"},{"Id":6592942,"Sentence":"莫讶此中风景美，新丰原是帝皇乡。","Rank":0,"PoetryId":null,"Pinyin":"mò yà ci zhōng fēng jing měi ，xīn fēng yuán shì dì huáng xiāng ","Tag":null,"Explanation":null,"English":null,"Sort":31,"Dynasty":"明"},{"Id":6592943,"Sentence":"兔园西面筑瑶宫，复道回廊势欲通。","Rank":0,"PoetryId":null,"Pinyin":"tù yuán xī miàn zhú yáo gōng ，fù dāo huǐ láng shì yù tōng ","Tag":null,"Explanation":null,"English":null,"Sort":32,"Dynasty":"明"},{"Id":6592944,"Sentence":"珠树万年栖舞鹤，石梁千尺跨飞虹。","Rank":0,"PoetryId":null,"Pinyin":"zhū shù mò nián qī wǔ hè ，dàn liáng qiān chě kuà fēi hóng ","Tag":null,"Explanation":null,"English":null,"Sort":33,"Dynasty":"明"},{"Id":6592945,"Sentence":"阴萝转向悬天上，瀑布翻从出地中。","Rank":0,"PoetryId":null,"Pinyin":"yīn luó zhuǎi xiàng xuán tiān shǎng ，bào bù fān cóng chū 地zhōng ","Tag":null,"Explanation":null,"English":null,"Sort":34,"Dynasty":"明"},{"Id":6592946,"Sentence":"谁信九重恩似海，解将游乐与民同。","Rank":0,"PoetryId":null,"Pinyin":"shéi xìn jiu chóng ēn shì hǎi ，jiě jiāng yóu lè yú mǐn tóng ","Tag":null,"Explanation":null,"English":null,"Sort":35,"Dynasty":"明"},{"Id":6592947,"Sentence":"先皇神武扫边埃，朝散常登阅射台。","Rank":0,"PoetryId":null,"Pinyin":"xiān huáng shén wǔ sǎo biān āi ，cháo sǎn cháng dēng yuè shè tāi ","Tag":null,"Explanation":null,"English":null,"Sort":36,"Dynasty":"明"},{"Id":6592948,"Sentence":"仙佩声随三殿转，御炉香逼九关开。","Rank":0,"PoetryId":null,"Pinyin":"xiān pèi shēng suǐ sān diàn zhuǎi ，yù lú xiāng bī jiu guān kāi ","Tag":null,"Explanation":null,"English":null,"Sort":37,"Dynasty":"明"},{"Id":6592949,"Sentence":"上林羽箭穿鸿落，驰道金锹走马来。","Rank":0,"PoetryId":null,"Pinyin":"shǎng lǐn yǔ jiàn chuān hóng là ，chǐ dāo jīn qiāo zǒu mǎ lái ","Tag":null,"Explanation":null,"English":null,"Sort":38,"Dynasty":"明"},{"Id":6592950,"Sentence":"欲作猎书献明主，不知谁是汉臣才。","Rank":0,"PoetryId":null,"Pinyin":"yù zuō liè shū suō mǐng zhǔ ，bú zhī shéi shì hàn chén cái ","Tag":null,"Explanation":null,"English":null,"Sort":39,"Dynasty":"明"}]}