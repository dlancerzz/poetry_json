{"Id":483901,"Title":"听曲篇","Dynasty":"明","Author":"张元凯","Context":"绿窗窈窕通明月，朱弦奏罢何疏越。燕姬艳舞方具陈，郑女清歌相对发。玲珑宛转绕翠屏，梁尘飒飒花冥冥。师传翻使惊恊律，心妙直欲追秦青。已听泠然振林木，复闻馀响流空谷。将无哀乐动人心，苏门之啸秦庭哭。当筵但见春融融，无限玉树摇东风。周郎欲顾曾无误，延年女弟徒称工。新声能令旧声变，贯珠不断危如线。偶觉凄清拂黛蛾，时为掩抑看团扇。画栋轻云夜不飞，凤凰肯逐箫声归。但怜白雪知音少，岂是红妆绝代稀。云鬟零乱歌才阕，东方欲明银烛灭。淳于一石自沉酣，不使冠缨座中绝。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"57f5b1d023f0dd4cf3095cbe0018ba4a","Step":0,"Verses":[{"Id":6776519,"Sentence":"绿窗窈窕通明月，朱弦奏罢何疏越。","Rank":0,"PoetryId":null,"Pinyin":"lù chuāng yǎo tiǎo tōng mǐng yuè ，zhū xián zòu bā hé shū yuè ","Tag":null,"Explanation":null,"English":null,"Sort":0,"Dynasty":"明"},{"Id":6776520,"Sentence":"燕姬艳舞方具陈，郑女清歌相对发。","Rank":0,"PoetryId":null,"Pinyin":"yān jī yàn wǔ fāng jù chén ，zhèng nǚ qīng gē xiāng duì fā ","Tag":null,"Explanation":null,"English":null,"Sort":1,"Dynasty":"明"},{"Id":6776521,"Sentence":"玲珑宛转绕翠屏，梁尘飒飒花冥冥。","Rank":0,"PoetryId":null,"Pinyin":"lǐng lóng wǎn zhuǎi rào cuì bīng ，liáng chén sà sà huā mǐng mǐng ","Tag":null,"Explanation":null,"English":null,"Sort":2,"Dynasty":"明"},{"Id":6776522,"Sentence":"师传翻使惊恊律，心妙直欲追秦青。","Rank":0,"PoetryId":null,"Pinyin":"shī chuán fān shi jīng xié lǜ ，xīn miào zhǐ yù zhuī qǐn qīng ","Tag":null,"Explanation":null,"English":null,"Sort":3,"Dynasty":"明"},{"Id":6776523,"Sentence":"已听泠然振林木，复闻馀响流空谷。","Rank":0,"PoetryId":null,"Pinyin":"yi tīng lǐng rán zhèn lǐn mù ，fù wén yú xiǎng lǐu kōng gǔ ","Tag":null,"Explanation":null,"English":null,"Sort":4,"Dynasty":"明"},{"Id":6776524,"Sentence":"将无哀乐动人心，苏门之啸秦庭哭。","Rank":0,"PoetryId":null,"Pinyin":"jiāng mó āi lè dòng rén xīn ，sū mén zhī xiào qǐn tǐng kū ","Tag":null,"Explanation":null,"English":null,"Sort":5,"Dynasty":"明"},{"Id":6776525,"Sentence":"当筵但见春融融，无限玉树摇东风。","Rank":0,"PoetryId":null,"Pinyin":"dāng yán dàn jiàn chūn róng róng ，mó xiàn yù shù yáo dōng fēng ","Tag":null,"Explanation":null,"English":null,"Sort":6,"Dynasty":"明"},{"Id":6776526,"Sentence":"周郎欲顾曾无误，延年女弟徒称工。","Rank":0,"PoetryId":null,"Pinyin":"zhōu láng yù gù céng mó wù ，yán nián nǚ dì tú chèn gōng ","Tag":null,"Explanation":null,"English":null,"Sort":7,"Dynasty":"明"},{"Id":6776527,"Sentence":"新声能令旧声变，贯珠不断危如线。","Rank":0,"PoetryId":null,"Pinyin":"xīn shēng néng ling jìu shēng biàn ，guàn zhū bú duàn wēi rú xiàn ","Tag":null,"Explanation":null,"English":null,"Sort":8,"Dynasty":"明"},{"Id":6776528,"Sentence":"偶觉凄清拂黛蛾，时为掩抑看团扇。","Rank":0,"PoetryId":null,"Pinyin":"ǒu jiào qī qīng bì dài é ，shǐ wéi yǎn yì kān tuán shān ","Tag":null,"Explanation":null,"English":null,"Sort":9,"Dynasty":"明"},{"Id":6776529,"Sentence":"画栋轻云夜不飞，凤凰肯逐箫声归。","Rank":0,"PoetryId":null,"Pinyin":"huà dòng qīng yún yè bú fēi ，fèng huáng kěn zhú xiāo shēng guī ","Tag":null,"Explanation":null,"English":null,"Sort":10,"Dynasty":"明"},{"Id":6776530,"Sentence":"但怜白雪知音少，岂是红妆绝代稀。","Rank":0,"PoetryId":null,"Pinyin":"dàn lián bái xuě zhī yīn shǎo ，qi shì gōng zhuāng jué dài xī ","Tag":null,"Explanation":null,"English":null,"Sort":11,"Dynasty":"明"},{"Id":6776531,"Sentence":"云鬟零乱歌才阕，东方欲明银烛灭。","Rank":0,"PoetryId":null,"Pinyin":"yún huán lǐng luàn gē cái què ，dōng fāng yù mǐng yǐn zhú miè ","Tag":null,"Explanation":null,"English":null,"Sort":12,"Dynasty":"明"},{"Id":6776532,"Sentence":"淳于一石自沉酣，不使冠缨座中绝。","Rank":0,"PoetryId":null,"Pinyin":"chún yú yī dàn zì chén hān ，bú shi guān yīng zuò zhōng jué ","Tag":null,"Explanation":null,"English":null,"Sort":13,"Dynasty":"明"}]}