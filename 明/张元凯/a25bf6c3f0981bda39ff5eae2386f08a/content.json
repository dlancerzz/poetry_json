{"Id":493609,"Title":"具区明月与傅吴令九月望夜泛胥口作","Dynasty":"明","Author":"张元凯","Context":"泽国花成县，高秋桂作丛。具区千万顷，皓月一孤蓬。乍可留山简，仍堪迟庾公。渚光摇薄雾，波响逐回风。世界虚无里，人生泡影中。圆时非有相，明处尽皆空。云澹澄如练，星疏炯若瞳。峰真为缥缈，树已近冥濛。禹迹应非远，秦馀俨在东。菰犹飘露白，枫欲候霜红。不暗心疑曙，无边目岂穷。山阴今夜似，彭泽几人同。郢唱全飞雪，雄谈半走虹。商家欣有说，吴下惜无蒙。岂是悲笼鸟，俱为羡远鸿。萍浮犹聚散，金石此情衷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a25bf6c3f0981bda39ff5eae2386f08a","Step":0,"Verses":[{"Id":6377688,"Sentence":"泽国花成县，高秋桂作丛。","Rank":0,"PoetryId":null,"Pinyin":"zé guó huā chéng xiàn ，gāo qīu guì zuō cóng ","Tag":null,"Explanation":null,"English":null,"Sort":0,"Dynasty":"明"},{"Id":6377689,"Sentence":"具区千万顷，皓月一孤蓬。","Rank":0,"PoetryId":null,"Pinyin":"jù ōu qiān mò qing ，hào yuè yī gū péng ","Tag":null,"Explanation":null,"English":null,"Sort":1,"Dynasty":"明"},{"Id":6377690,"Sentence":"乍可留山简，仍堪迟庾公。","Rank":0,"PoetryId":null,"Pinyin":"zhà kě lǐu shān jiǎn ，réng kān chǐ yǔ gōng ","Tag":null,"Explanation":null,"English":null,"Sort":2,"Dynasty":"明"},{"Id":6377691,"Sentence":"渚光摇薄雾，波响逐回风。","Rank":0,"PoetryId":null,"Pinyin":"zhǔ guāng yáo báo wù ，bō xiǎng zhú huǐ fēng ","Tag":null,"Explanation":null,"English":null,"Sort":3,"Dynasty":"明"},{"Id":6377692,"Sentence":"世界虚无里，人生泡影中。","Rank":0,"PoetryId":null,"Pinyin":"shì jiè xū mó li ，rén shēng pāo ying zhōng ","Tag":null,"Explanation":null,"English":null,"Sort":4,"Dynasty":"明"},{"Id":6377693,"Sentence":"圆时非有相，明处尽皆空。","Rank":0,"PoetryId":null,"Pinyin":"yuán shǐ fēi yǒu xiāng ，mǐng chǔ jin jiē kōng ","Tag":null,"Explanation":null,"English":null,"Sort":5,"Dynasty":"明"},{"Id":6377694,"Sentence":"云澹澄如练，星疏炯若瞳。","Rank":0,"PoetryId":null,"Pinyin":"yún dàn chéng rú liàn ，xīng shū jiǒng rě tóng ","Tag":null,"Explanation":null,"English":null,"Sort":6,"Dynasty":"明"},{"Id":6377695,"Sentence":"峰真为缥缈，树已近冥濛。","Rank":0,"PoetryId":null,"Pinyin":"fēng zhēn wéi piāo miǎo ，shù yi jìn mǐng mēng ","Tag":null,"Explanation":null,"English":null,"Sort":7,"Dynasty":"明"},{"Id":6377696,"Sentence":"禹迹应非远，秦馀俨在东。","Rank":0,"PoetryId":null,"Pinyin":"yǔ jì yīng fēi yuǎn ，qǐn yú yǎn zài dōng ","Tag":null,"Explanation":null,"English":null,"Sort":8,"Dynasty":"明"},{"Id":6377697,"Sentence":"菰犹飘露白，枫欲候霜红。","Rank":0,"PoetryId":null,"Pinyin":"gū yóu piāo lòu bái ，fēng yù hòu shuāng gōng ","Tag":null,"Explanation":null,"English":null,"Sort":9,"Dynasty":"明"},{"Id":6377698,"Sentence":"不暗心疑曙，无边目岂穷。","Rank":0,"PoetryId":null,"Pinyin":"bú àn xīn yǐ shǔ ，mó biān mù qi qióng ","Tag":null,"Explanation":null,"English":null,"Sort":10,"Dynasty":"明"},{"Id":6377699,"Sentence":"山阴今夜似，彭泽几人同。","Rank":0,"PoetryId":null,"Pinyin":"shān yīn jīn yè shì ，péng zé jī rén tóng ","Tag":null,"Explanation":null,"English":null,"Sort":11,"Dynasty":"明"},{"Id":6377700,"Sentence":"郢唱全飞雪，雄谈半走虹。","Rank":0,"PoetryId":null,"Pinyin":"ying chàng quán fēi xuě ，xióng tán bàn zǒu hóng ","Tag":null,"Explanation":null,"English":null,"Sort":12,"Dynasty":"明"},{"Id":6377701,"Sentence":"商家欣有说，吴下惜无蒙。","Rank":0,"PoetryId":null,"Pinyin":"shāng gū xīn yǒu shuì ，wú xià xī mó mēng ","Tag":null,"Explanation":null,"English":null,"Sort":13,"Dynasty":"明"},{"Id":6377702,"Sentence":"岂是悲笼鸟，俱为羡远鸿。","Rank":0,"PoetryId":null,"Pinyin":"qi shì bēi lóng diǎo ，jū wéi xiàn yuǎn hóng ","Tag":null,"Explanation":null,"English":null,"Sort":14,"Dynasty":"明"},{"Id":6377703,"Sentence":"萍浮犹聚散，金石此情衷。","Rank":0,"PoetryId":null,"Pinyin":"pǐng fú yóu jù sǎn ，jīn dàn ci qǐng zhōng ","Tag":null,"Explanation":null,"English":null,"Sort":15,"Dynasty":"明"}]}