{"Id":689595,"Title":"忆江南 冬景八阕","Dynasty":"明","Author":"沈宜修","Context":"寒夜月，景墅最凄然。风雪可堪疏影照，婵娟偏惹冷香怜。罗袖掩金钿。清漏永，玉露湿馀烟。一片薄疑霜满地，千河迷漫冻无边。灯火酒多缘。堤上柳，寂寂对霜葭。断尽愁丝难挂月，送残客酒未还家。羌笛怨天涯。明月夜，风露冷垂霞。西子眉消欹点麝，楚宫腰怯怨栖鸦。青向渭城赊。天际雁，嘹唳唤人愁。几阵字排秦塞晚，一声笛落楚江秋。枫叶在吴州。湘浦别，寄恨托银钩。思妇高楼曾入梦，征夫沙碛漫回头。明月影悠悠。冬暮雨，幽响滴空阶。细细犹疑随叶下，丝丝时趁泻珠来。清泪湿乾苔。芭蕉畔，零落旧萧斋。香断漏残添寂寞，窗寒影弄助离怀。门掩独徘徊。风陡峭，透户更穿屏。碎片时敲檐畔铁，凄声常作竹间筝。摇影乱花棚。闲伫立，小院佩飘珩。叶尽梧桐空有意，丝残杨柳最无情。吹雁落江汀。花落尽，栏外晓烟空。拾翠芳洲人寂寂，题红深院月胧胧。娇鸟静帘栊。沉香倚，倾国想芳容。百卉庭前凋玉露，一枝陇上报春风。折向胆瓶中。帘外雪，飞舞下梁园。梦入梨花妆镜粉，吹寒梅蕊夜香魂。姑射佩环纷。遥望处，明月碎荒村。拂草还教蒿径寂，点池不妒荇波分。潇洒玉氛氲。河畔草，一望尽凄迷。金勒不嘶新寂寞，青袍难觅旧葳蕤。野烧又风吹。胡蝶去，何处问归期。一架秋千寒月老，满庭鶗鴃故园非。空自怨萋萋。","PoertyType":null,"Cipai":"忆江南","Status":1,"Rank":0,"Tag":null,"Explanation":null,"First":null,"Guid":"af11d3a19ff123328f51bad56cf2b1e8","Step":0,"Verses":[{"Id":6611624,"Sentence":"寒夜月，景墅最凄然。","Rank":0,"PoetryId":null,"Pinyin":"hán yè yuè ，jing shù zuì qī rán ","Tag":null,"Explanation":null,"English":null,"Sort":0,"Dynasty":"明"},{"Id":6611625,"Sentence":"风雪可堪疏影照，婵娟偏惹冷香怜。","Rank":0,"PoetryId":null,"Pinyin":"fēng xuě kě kān shū ying zhào ，chán juān piān rě lěng xiāng lián ","Tag":null,"Explanation":null,"English":null,"Sort":1,"Dynasty":"明"},{"Id":6611626,"Sentence":"罗袖掩金钿。","Rank":0,"PoetryId":null,"Pinyin":"luó xìu yǎn jīn diàn ","Tag":null,"Explanation":null,"English":null,"Sort":2,"Dynasty":"明"},{"Id":6611627,"Sentence":"清漏永，玉露湿馀烟。","Rank":0,"PoetryId":null,"Pinyin":"qīng lòu yǒng ，yù lòu shī yú yān ","Tag":null,"Explanation":null,"English":null,"Sort":3,"Dynasty":"明"},{"Id":6611628,"Sentence":"一片薄疑霜满地，千河迷漫冻无边。","Rank":0,"PoetryId":null,"Pinyin":"yī piān báo yǐ shuāng mǎn 地，qiān hé mī màn dòng mó biān ","Tag":null,"Explanation":null,"English":null,"Sort":4,"Dynasty":"明"},{"Id":6611629,"Sentence":"灯火酒多缘。","Rank":0,"PoetryId":null,"Pinyin":"dēng huǒ jiu duō yuán ","Tag":null,"Explanation":null,"English":null,"Sort":5,"Dynasty":"明"},{"Id":6611630,"Sentence":"堤上柳，寂寂对霜葭。","Rank":0,"PoetryId":null,"Pinyin":"dī shǎng liu ，jì jì duì shuāng jiā ","Tag":null,"Explanation":null,"English":null,"Sort":6,"Dynasty":"明"},{"Id":6611631,"Sentence":"断尽愁丝难挂月，送残客酒未还家。","Rank":0,"PoetryId":null,"Pinyin":"duàn jin chóu sī nán guà yuè ，sòng cán kè jiu wèi hái gū ","Tag":null,"Explanation":null,"English":null,"Sort":7,"Dynasty":"明"},{"Id":6611632,"Sentence":"羌笛怨天涯。","Rank":0,"PoetryId":null,"Pinyin":"qiāng dǐ yuàn tiān yá ","Tag":null,"Explanation":null,"English":null,"Sort":8,"Dynasty":"明"},{"Id":6611633,"Sentence":"明月夜，风露冷垂霞。","Rank":0,"PoetryId":null,"Pinyin":"mǐng yuè yè ，fēng lòu lěng chuǐ xiá ","Tag":null,"Explanation":null,"English":null,"Sort":9,"Dynasty":"明"},{"Id":6611634,"Sentence":"西子眉消欹点麝，楚宫腰怯怨栖鸦。","Rank":0,"PoetryId":null,"Pinyin":"xī zi méi xiāo jī diǎn shè ，chǔ gōng yāo qiè yuàn qī yā ","Tag":null,"Explanation":null,"English":null,"Sort":10,"Dynasty":"明"},{"Id":6611635,"Sentence":"青向渭城赊。","Rank":0,"PoetryId":null,"Pinyin":"qīng xiàng wèi chéng shē ","Tag":null,"Explanation":null,"English":null,"Sort":11,"Dynasty":"明"},{"Id":6611636,"Sentence":"天际雁，嘹唳唤人愁。","Rank":0,"PoetryId":null,"Pinyin":"tiān jì yàn ，liáo lì huàn rén chóu ","Tag":null,"Explanation":null,"English":null,"Sort":12,"Dynasty":"明"},{"Id":6611637,"Sentence":"几阵字排秦塞晚，一声笛落楚江秋。","Rank":0,"PoetryId":null,"Pinyin":"jī zhèn zì pái qǐn sāi wǎn ，yī shēng dǐ là chǔ jiāng qīu ","Tag":null,"Explanation":null,"English":null,"Sort":13,"Dynasty":"明"},{"Id":6611638,"Sentence":"枫叶在吴州。","Rank":0,"PoetryId":null,"Pinyin":"fēng xié zài wú zhōu ","Tag":null,"Explanation":null,"English":null,"Sort":14,"Dynasty":"明"},{"Id":6611639,"Sentence":"湘浦别，寄恨托银钩。","Rank":0,"PoetryId":null,"Pinyin":"xiāng pǔ bié ，jì hèn tuō yǐn gōu ","Tag":null,"Explanation":null,"English":null,"Sort":15,"Dynasty":"明"},{"Id":6611640,"Sentence":"思妇高楼曾入梦，征夫沙碛漫回头。","Rank":0,"PoetryId":null,"Pinyin":"sāi fù gāo lóu céng rù mèng ，zhēng fū shā qì màn huǐ tóu ","Tag":null,"Explanation":null,"English":null,"Sort":16,"Dynasty":"明"},{"Id":6611641,"Sentence":"明月影悠悠。","Rank":0,"PoetryId":null,"Pinyin":"mǐng yuè ying yōu yōu ","Tag":null,"Explanation":null,"English":null,"Sort":17,"Dynasty":"明"},{"Id":6611642,"Sentence":"冬暮雨，幽响滴空阶。","Rank":0,"PoetryId":null,"Pinyin":"dōng mù yǔ ，yōu xiǎng dī kōng jiē ","Tag":null,"Explanation":null,"English":null,"Sort":18,"Dynasty":"明"},{"Id":6611643,"Sentence":"细细犹疑随叶下，丝丝时趁泻珠来。","Rank":0,"PoetryId":null,"Pinyin":"xì xì yóu yǐ suǐ xié xià ，sī sī shǐ chèn xiè zhū lái ","Tag":null,"Explanation":null,"English":null,"Sort":19,"Dynasty":"明"},{"Id":6611644,"Sentence":"清泪湿乾苔。","Rank":0,"PoetryId":null,"Pinyin":"qīng lèi shī gān tāi ","Tag":null,"Explanation":null,"English":null,"Sort":20,"Dynasty":"明"},{"Id":6611645,"Sentence":"芭蕉畔，零落旧萧斋。","Rank":0,"PoetryId":null,"Pinyin":"bā jiāo pàn ，lǐng là jìu xiāo zhāi ","Tag":null,"Explanation":null,"English":null,"Sort":21,"Dynasty":"明"},{"Id":6611646,"Sentence":"香断漏残添寂寞，窗寒影弄助离怀。","Rank":0,"PoetryId":null,"Pinyin":"xiāng duàn lòu cán tiān jì mò ，chuāng hán ying lòng zhù lǐ huái ","Tag":null,"Explanation":null,"English":null,"Sort":22,"Dynasty":"明"},{"Id":6611647,"Sentence":"门掩独徘徊。","Rank":0,"PoetryId":null,"Pinyin":"mén yǎn dú pái huái ","Tag":null,"Explanation":null,"English":null,"Sort":23,"Dynasty":"明"},{"Id":6611648,"Sentence":"风陡峭，透户更穿屏。","Rank":0,"PoetryId":null,"Pinyin":"fēng dǒu qiào ，tòu hù gēng chuān bīng ","Tag":null,"Explanation":null,"English":null,"Sort":24,"Dynasty":"明"},{"Id":6611649,"Sentence":"碎片时敲檐畔铁，凄声常作竹间筝。","Rank":0,"PoetryId":null,"Pinyin":"suì piān shǐ qiāo yán pàn tiě ，qī shēng cháng zuō zhú jiān zhēng ","Tag":null,"Explanation":null,"English":null,"Sort":25,"Dynasty":"明"},{"Id":6611650,"Sentence":"摇影乱花棚。","Rank":0,"PoetryId":null,"Pinyin":"yáo ying luàn huā péng ","Tag":null,"Explanation":null,"English":null,"Sort":26,"Dynasty":"明"},{"Id":6611651,"Sentence":"闲伫立，小院佩飘珩。","Rank":0,"PoetryId":null,"Pinyin":"xián zhù lì ，xiǎo yuàn pèi piāo héng ","Tag":null,"Explanation":null,"English":null,"Sort":27,"Dynasty":"明"},{"Id":6611652,"Sentence":"叶尽梧桐空有意，丝残杨柳最无情。","Rank":0,"PoetryId":null,"Pinyin":"xié jin wú tóng kōng yǒu yì ，sī cán yáng liu zuì mó qǐng ","Tag":null,"Explanation":null,"English":null,"Sort":28,"Dynasty":"明"},{"Id":6611653,"Sentence":"吹雁落江汀。","Rank":0,"PoetryId":null,"Pinyin":"chuī yàn là jiāng tīng ","Tag":null,"Explanation":null,"English":null,"Sort":29,"Dynasty":"明"},{"Id":6611654,"Sentence":"花落尽，栏外晓烟空。","Rank":0,"PoetryId":null,"Pinyin":"huā là jin ，lán wài xiǎo yān kōng ","Tag":null,"Explanation":null,"English":null,"Sort":30,"Dynasty":"明"},{"Id":6611655,"Sentence":"拾翠芳洲人寂寂，题红深院月胧胧。","Rank":0,"PoetryId":null,"Pinyin":"shè cuì fāng zhōu rén jì jì ，tǐ gōng shēn yuàn yuè lóng lóng ","Tag":null,"Explanation":null,"English":null,"Sort":31,"Dynasty":"明"},{"Id":6611656,"Sentence":"娇鸟静帘栊。","Rank":0,"PoetryId":null,"Pinyin":"jiāo diǎo jìng lián lóng ","Tag":null,"Explanation":null,"English":null,"Sort":32,"Dynasty":"明"},{"Id":6611657,"Sentence":"沉香倚，倾国想芳容。","Rank":0,"PoetryId":null,"Pinyin":"chén xiāng yi ，qīng guó xiǎng fāng róng ","Tag":null,"Explanation":null,"English":null,"Sort":33,"Dynasty":"明"},{"Id":6611658,"Sentence":"百卉庭前凋玉露，一枝陇上报春风。","Rank":0,"PoetryId":null,"Pinyin":"bǎi huì tǐng qián diāo yù lòu ，yī zhī lǒng shǎng bào chūn fēng ","Tag":null,"Explanation":null,"English":null,"Sort":34,"Dynasty":"明"},{"Id":6611659,"Sentence":"折向胆瓶中。","Rank":0,"PoetryId":null,"Pinyin":"shé xiàng dǎn pǐng zhōng ","Tag":null,"Explanation":null,"English":null,"Sort":35,"Dynasty":"明"},{"Id":6611660,"Sentence":"帘外雪，飞舞下梁园。","Rank":0,"PoetryId":null,"Pinyin":"lián wài xuě ，fēi wǔ xià liáng yuán ","Tag":null,"Explanation":null,"English":null,"Sort":36,"Dynasty":"明"},{"Id":6611661,"Sentence":"梦入梨花妆镜粉，吹寒梅蕊夜香魂。","Rank":0,"PoetryId":null,"Pinyin":"mèng rù lǐ huā zhuāng jìng fěn ，chuī hán méi rui yè xiāng hún ","Tag":null,"Explanation":null,"English":null,"Sort":37,"Dynasty":"明"},{"Id":6611662,"Sentence":"姑射佩环纷。","Rank":0,"PoetryId":null,"Pinyin":"gū shè pèi huán fēn ","Tag":null,"Explanation":null,"English":null,"Sort":38,"Dynasty":"明"},{"Id":6611663,"Sentence":"遥望处，明月碎荒村。","Rank":0,"PoetryId":null,"Pinyin":"yáo wàng chǔ ，mǐng yuè suì huāng cūn ","Tag":null,"Explanation":null,"English":null,"Sort":39,"Dynasty":"明"},{"Id":6611664,"Sentence":"拂草还教蒿径寂，点池不妒荇波分。","Rank":0,"PoetryId":null,"Pinyin":"bì cǎo hái jiāo hāo jìng jì ，diǎn chǐ bú dù xìng bō fēn ","Tag":null,"Explanation":null,"English":null,"Sort":40,"Dynasty":"明"},{"Id":6611665,"Sentence":"潇洒玉氛氲。","Rank":0,"PoetryId":null,"Pinyin":"xiāo sǎ yù fēn yūn ","Tag":null,"Explanation":null,"English":null,"Sort":41,"Dynasty":"明"},{"Id":6611666,"Sentence":"河畔草，一望尽凄迷。","Rank":0,"PoetryId":null,"Pinyin":"hé pàn cǎo ，yī wàng jin qī mī ","Tag":null,"Explanation":null,"English":null,"Sort":42,"Dynasty":"明"},{"Id":6611667,"Sentence":"金勒不嘶新寂寞，青袍难觅旧葳蕤。","Rank":0,"PoetryId":null,"Pinyin":"jīn lè bú sī xīn jì mò ，qīng páo nán mì jìu wēi ruǐ ","Tag":null,"Explanation":null,"English":null,"Sort":43,"Dynasty":"明"},{"Id":6611668,"Sentence":"野烧又风吹。","Rank":0,"PoetryId":null,"Pinyin":"yě shāo yòu fēng chuī ","Tag":null,"Explanation":null,"English":null,"Sort":44,"Dynasty":"明"},{"Id":6611669,"Sentence":"胡蝶去，何处问归期。","Rank":0,"PoetryId":null,"Pinyin":"hú dié qù ，hé chǔ wèn guī jī ","Tag":null,"Explanation":null,"English":null,"Sort":45,"Dynasty":"明"},{"Id":6611670,"Sentence":"一架秋千寒月老，满庭鶗鴃故园非。","Rank":0,"PoetryId":null,"Pinyin":"yī jià qīu qiān hán yuè lǎo ，mǎn tǐng tǐ guī gù yuán fēi ","Tag":null,"Explanation":null,"English":null,"Sort":46,"Dynasty":"明"},{"Id":6611671,"Sentence":"空自怨萋萋。","Rank":0,"PoetryId":null,"Pinyin":"kōng zì yuàn qī qī ","Tag":null,"Explanation":null,"English":null,"Sort":47,"Dynasty":"明"}]}