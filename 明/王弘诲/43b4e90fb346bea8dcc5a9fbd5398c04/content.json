{"Id":596801,"Title":"观虎行","Dynasty":"明","Author":"王弘诲","Context":"我闻虎为百兽尊，长啸风声振林木。冯妇往矣卞庄远，谁哉致此驰京国。国中观者日旁午，传闻贡自汝王府。朝来策马出郊原，奇绝此生称快睹。彩茵文槛双阑干，苑门守者皆中官。日食一羊未为乐，咆吼直欲趋巑岏。目光悬镜蹻难狎，张牙奋爪试骄踏。蓄威尚有负嵎势，一怒千人为废怯。豢养不知今几春，猛悍牢笼当已驯。御此或有黄公术，化后孰辨牛哀身。间关水陆渺何许，置身直拟上林里。络绎应飞传道尘，光荣二鸟宁堪比。帝阍可望不可呼，欲献不献还踌躇。逍遥未及轩中鹤，局蹐宁如辕下驹。异物圣世匪所玩，养虎况复自遗患。旅獒谁续宝贤书，天马谩侈清庙赞。君不见凤凰来郊麟在薮，虎豹长驱远中土。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"43b4e90fb346bea8dcc5a9fbd5398c04","Step":0,"Verses":[{"Id":7200898,"Sentence":"我闻虎为百兽尊，长啸风声振林木。","Rank":0,"PoetryId":null,"Pinyin":"wǒ wén hū wéi bǎi shòu zūn ，cháng xiào fēng shēng zhèn lǐn mù ","Tag":null,"Explanation":null,"English":null,"Sort":0,"Dynasty":"明"},{"Id":7200899,"Sentence":"冯妇往矣卞庄远，谁哉致此驰京国。","Rank":0,"PoetryId":null,"Pinyin":"féng fù wǎng yi biàn zhuāng yuǎn ，shéi zāi zhì ci chǐ jīng guó ","Tag":null,"Explanation":null,"English":null,"Sort":1,"Dynasty":"明"},{"Id":7200900,"Sentence":"国中观者日旁午，传闻贡自汝王府。","Rank":0,"PoetryId":null,"Pinyin":"guó zhōng guān zhě rì páng wǔ ，chuán wén gòng zì rǔ wáng fǔ ","Tag":null,"Explanation":null,"English":null,"Sort":2,"Dynasty":"明"},{"Id":7200901,"Sentence":"朝来策马出郊原，奇绝此生称快睹。","Rank":0,"PoetryId":null,"Pinyin":"cháo lái cè mǎ chū jiāo yuán ，jī jué ci shēng chèn kuài dǔ ","Tag":null,"Explanation":null,"English":null,"Sort":3,"Dynasty":"明"},{"Id":7200902,"Sentence":"彩茵文槛双阑干，苑门守者皆中官。","Rank":0,"PoetryId":null,"Pinyin":"cǎi yīn wén jiàn shuāng lán gān ，yuàn mén shǒu zhě jiē zhōng guān ","Tag":null,"Explanation":null,"English":null,"Sort":4,"Dynasty":"明"},{"Id":7200903,"Sentence":"日食一羊未为乐，咆吼直欲趋巑岏。","Rank":0,"PoetryId":null,"Pinyin":"rì shǐ yī yáng wèi wéi lè ，páo hǒu zhǐ yù qū cuán wán ","Tag":null,"Explanation":null,"English":null,"Sort":5,"Dynasty":"明"},{"Id":7200904,"Sentence":"目光悬镜蹻难狎，张牙奋爪试骄踏。","Rank":0,"PoetryId":null,"Pinyin":"mù guāng xuán jìng jiǎo nán xiá ，zhāng yá fèn zhǎo shì jiāo tā ","Tag":null,"Explanation":null,"English":null,"Sort":6,"Dynasty":"明"},{"Id":7200905,"Sentence":"蓄威尚有负嵎势，一怒千人为废怯。","Rank":0,"PoetryId":null,"Pinyin":"xù wēi shàng yǒu fù yú shì ，yī nù qiān rén wéi fèi qiè ","Tag":null,"Explanation":null,"English":null,"Sort":7,"Dynasty":"明"},{"Id":7200906,"Sentence":"豢养不知今几春，猛悍牢笼当已驯。","Rank":0,"PoetryId":null,"Pinyin":"huàn yǎng bú zhī jīn jī chūn ，měng hàn láo lóng dāng yi xùn ","Tag":null,"Explanation":null,"English":null,"Sort":8,"Dynasty":"明"},{"Id":7200907,"Sentence":"御此或有黄公术，化后孰辨牛哀身。","Rank":0,"PoetryId":null,"Pinyin":"yù ci huò yǒu huáng gōng shù ，huā hòu shú biàn nǐu āi shēn ","Tag":null,"Explanation":null,"English":null,"Sort":9,"Dynasty":"明"},{"Id":7200908,"Sentence":"间关水陆渺何许，置身直拟上林里。","Rank":0,"PoetryId":null,"Pinyin":"jiān guān shui lìu miǎo hé hǔ ，zhì shēn zhǐ ni shǎng lǐn li ","Tag":null,"Explanation":null,"English":null,"Sort":10,"Dynasty":"明"},{"Id":7200909,"Sentence":"络绎应飞传道尘，光荣二鸟宁堪比。","Rank":0,"PoetryId":null,"Pinyin":"lào yì yīng fēi chuán dāo chén ，guāng róng èr diǎo nǐng kān bi ","Tag":null,"Explanation":null,"English":null,"Sort":11,"Dynasty":"明"},{"Id":7200910,"Sentence":"帝阍可望不可呼，欲献不献还踌躇。","Rank":0,"PoetryId":null,"Pinyin":"dì hūn kě wàng bú kě hū ，yù suō bú suō hái chóu chú ","Tag":null,"Explanation":null,"English":null,"Sort":12,"Dynasty":"明"},{"Id":7200911,"Sentence":"逍遥未及轩中鹤，局蹐宁如辕下驹。","Rank":0,"PoetryId":null,"Pinyin":"xiāo yáo wèi jǐ xuān zhōng hè ，jú jǐ nǐng rú yuán xià jū ","Tag":null,"Explanation":null,"English":null,"Sort":13,"Dynasty":"明"},{"Id":7200912,"Sentence":"异物圣世匪所玩，养虎况复自遗患。","Rank":0,"PoetryId":null,"Pinyin":"yì wù shèng shì fěi suǒ wán ，yǎng hū kuàng fù zì wèi huàn ","Tag":null,"Explanation":null,"English":null,"Sort":14,"Dynasty":"明"},{"Id":7200913,"Sentence":"旅獒谁续宝贤书，天马谩侈清庙赞。","Rank":0,"PoetryId":null,"Pinyin":"lǚ áo shéi xù bǎo xián shū ，tiān mǎ mán chi qīng miào zàn ","Tag":null,"Explanation":null,"English":null,"Sort":15,"Dynasty":"明"},{"Id":7200914,"Sentence":"君不见凤凰来郊麟在薮，虎豹长驱远中土。","Rank":0,"PoetryId":null,"Pinyin":"jūn bú jiàn fèng huáng lái jiāo lǐn zài sǒu ，hū bào cháng qū yuǎn zhōng tǔ ","Tag":null,"Explanation":null,"English":null,"Sort":16,"Dynasty":"明"}]}