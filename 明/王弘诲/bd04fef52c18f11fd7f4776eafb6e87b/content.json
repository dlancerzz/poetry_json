{"Id":596883,"Title":"贺曹长公中丞次公大参同拜诰命","Dynasty":"明","Author":"王弘诲","Context":"名家钟帝里，才子继高阳。燕翼诒谋远，蝉联奕世昌。骅骝看独步，鸿雁喜同翔。报国心应赤，匡时鬓未苍。风云遭盛际，雨露沐恩光。建节将尧命，分麾奠禹疆。兄迎苍水使，弟镇黑山羌。礼乐临轩送，旌旗载道扬。车边驯瑞雉，冠上指神羊。避路瞻骢马，仪庭睹凤凰。家声万石侣，国论二难方。棠棣连枝茂，埙篪嗣响长。登贤超峻秩，命德耀宸章。盛美侈三代，薰和蔼一堂。琅函流御墨，锦轴喷天香。五色丝纶拥，千年琬琰藏。奎文腾宇宙，风采动岩廊。锡类恩踰渥，移忠愿已偿。鸿名方赫奕，凤藻日辉煌。富贵当如此，欢娱尚未央。骞飞诚自许，感激总非常。天路牵骐骥，云台引栋梁。回迁翼元圣，入拜伫惟良。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bd04fef52c18f11fd7f4776eafb6e87b","Step":0,"Verses":[{"Id":7201276,"Sentence":"名家钟帝里，才子继高阳。","Rank":0,"PoetryId":null,"Pinyin":"mǐng gū zhōng dì li ，cái zi jì gāo yáng ","Tag":null,"Explanation":null,"English":null,"Sort":0,"Dynasty":"明"},{"Id":7201277,"Sentence":"燕翼诒谋远，蝉联奕世昌。","Rank":0,"PoetryId":null,"Pinyin":"yān yì dài móu yuǎn ，chán lián yì shì chāng ","Tag":null,"Explanation":null,"English":null,"Sort":1,"Dynasty":"明"},{"Id":7201278,"Sentence":"骅骝看独步，鸿雁喜同翔。","Rank":0,"PoetryId":null,"Pinyin":"huá lǐu kān dú bù ，hóng yàn xi tóng xiáng ","Tag":null,"Explanation":null,"English":null,"Sort":2,"Dynasty":"明"},{"Id":7201279,"Sentence":"报国心应赤，匡时鬓未苍。","Rank":0,"PoetryId":null,"Pinyin":"bào guó xīn yīng chì ，kuāng shǐ bìn wèi cāng ","Tag":null,"Explanation":null,"English":null,"Sort":3,"Dynasty":"明"},{"Id":7201280,"Sentence":"风云遭盛际，雨露沐恩光。","Rank":0,"PoetryId":null,"Pinyin":"fēng yún zāo chéng jì ，yǔ lòu mù ēn guāng ","Tag":null,"Explanation":null,"English":null,"Sort":4,"Dynasty":"明"},{"Id":7201281,"Sentence":"建节将尧命，分麾奠禹疆。","Rank":0,"PoetryId":null,"Pinyin":"jiàn jiē jiāng yáo mìng ，fēn huī diàn yǔ jiāng ","Tag":null,"Explanation":null,"English":null,"Sort":5,"Dynasty":"明"},{"Id":7201282,"Sentence":"兄迎苍水使，弟镇黑山羌。","Rank":0,"PoetryId":null,"Pinyin":"xiōng yǐng cāng shui shi ，dì zhēn hēi shān qiāng ","Tag":null,"Explanation":null,"English":null,"Sort":6,"Dynasty":"明"},{"Id":7201283,"Sentence":"礼乐临轩送，旌旗载道扬。","Rank":0,"PoetryId":null,"Pinyin":"li lè lǐn xuān sòng ，jīng qǐ zǎi dāo yáng ","Tag":null,"Explanation":null,"English":null,"Sort":7,"Dynasty":"明"},{"Id":7201284,"Sentence":"车边驯瑞雉，冠上指神羊。","Rank":0,"PoetryId":null,"Pinyin":"chē biān xùn ruì zhì ，guān shǎng zhi shén yáng ","Tag":null,"Explanation":null,"English":null,"Sort":8,"Dynasty":"明"},{"Id":7201285,"Sentence":"避路瞻骢马，仪庭睹凤凰。","Rank":0,"PoetryId":null,"Pinyin":"bì lù zhān cōng mǎ ，yǐ tǐng dǔ fèng huáng ","Tag":null,"Explanation":null,"English":null,"Sort":9,"Dynasty":"明"},{"Id":7201286,"Sentence":"家声万石侣，国论二难方。","Rank":0,"PoetryId":null,"Pinyin":"gū shēng mò dàn lǚ ，guó lún èr nán fāng ","Tag":null,"Explanation":null,"English":null,"Sort":10,"Dynasty":"明"},{"Id":7201287,"Sentence":"棠棣连枝茂，埙篪嗣响长。","Rank":0,"PoetryId":null,"Pinyin":"táng dì lián zhī mào ，xūn chǐ sì xiǎng cháng ","Tag":null,"Explanation":null,"English":null,"Sort":11,"Dynasty":"明"},{"Id":7201288,"Sentence":"登贤超峻秩，命德耀宸章。","Rank":0,"PoetryId":null,"Pinyin":"dēng xián chāo jùn zhì ，mìng dé yào chén zhāng ","Tag":null,"Explanation":null,"English":null,"Sort":12,"Dynasty":"明"},{"Id":7201289,"Sentence":"盛美侈三代，薰和蔼一堂。","Rank":0,"PoetryId":null,"Pinyin":"chéng měi chi sān dài ，xūn hé ǎi yī táng ","Tag":null,"Explanation":null,"English":null,"Sort":13,"Dynasty":"明"},{"Id":7201290,"Sentence":"琅函流御墨，锦轴喷天香。","Rank":0,"PoetryId":null,"Pinyin":"láng hán lǐu yù mò ，jin zhóu pēn tiān xiāng ","Tag":null,"Explanation":null,"English":null,"Sort":14,"Dynasty":"明"},{"Id":7201291,"Sentence":"五色丝纶拥，千年琬琰藏。","Rank":0,"PoetryId":null,"Pinyin":"wǔ sè sī guān yōng ，qiān nián wǎn yǎn cáng ","Tag":null,"Explanation":null,"English":null,"Sort":15,"Dynasty":"明"},{"Id":7201292,"Sentence":"奎文腾宇宙，风采动岩廊。","Rank":0,"PoetryId":null,"Pinyin":"kuǐ wén tēng yǔ zhòu ，fēng cǎi dòng yán láng ","Tag":null,"Explanation":null,"English":null,"Sort":16,"Dynasty":"明"},{"Id":7201293,"Sentence":"锡类恩踰渥，移忠愿已偿。","Rank":0,"PoetryId":null,"Pinyin":"xī lèi ēn yáo wò ，yǐ zhōng yuàn yi cháng ","Tag":null,"Explanation":null,"English":null,"Sort":17,"Dynasty":"明"},{"Id":7201294,"Sentence":"鸿名方赫奕，凤藻日辉煌。","Rank":0,"PoetryId":null,"Pinyin":"hóng mǐng fāng hè yì ，fèng zǎo rì huī huāng ","Tag":null,"Explanation":null,"English":null,"Sort":18,"Dynasty":"明"},{"Id":7201295,"Sentence":"富贵当如此，欢娱尚未央。","Rank":0,"PoetryId":null,"Pinyin":"fù guì dāng rú ci ，huān yú shàng wèi yāng ","Tag":null,"Explanation":null,"English":null,"Sort":19,"Dynasty":"明"},{"Id":7201296,"Sentence":"骞飞诚自许，感激总非常。","Rank":0,"PoetryId":null,"Pinyin":"jiǎn fēi chéng zì hǔ ，gǎn jī zǒng fēi cháng ","Tag":null,"Explanation":null,"English":null,"Sort":20,"Dynasty":"明"},{"Id":7201297,"Sentence":"天路牵骐骥，云台引栋梁。","Rank":0,"PoetryId":null,"Pinyin":"tiān lù qiān qǐ jì ，yún tāi yin dòng liáng ","Tag":null,"Explanation":null,"English":null,"Sort":21,"Dynasty":"明"},{"Id":7201298,"Sentence":"回迁翼元圣，入拜伫惟良。","Rank":0,"PoetryId":null,"Pinyin":"huǐ qiān yì yuán shèng ，rù bài zhù wéi liáng ","Tag":null,"Explanation":null,"English":null,"Sort":22,"Dynasty":"明"}]}