{"Id":594321,"Title":"西楚霸王庙","Dynasty":"明","Author":"林大春","Context":"四壁歌声起，凄凉入楚宫。清宵开武帐，杀气贯长虹。壮士泣俱下，娇姬曲未终。重围疋马度，百骑一朝空。泽国身仍健，田家计亦工。始知非力屈，信乃是天穷。子弟嗟亡北，君王耻向东。霸图尽垓下，遗恨失关中。玉斗谋臣怒，金瓯汉将功。苍茫易代后，寥落竟谁雄。世事随流水，乾坤一楚弓。诸陵翳禾黍，古庙立椅桐。山色彭城近，川原丰沛通。惟馀百战地，千古尚悲风。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b72859cb7db6bf9e61d1cc7d144e6fcb","Step":0,"Verses":[{"Id":7187005,"Sentence":"四壁歌声起，凄凉入楚宫。","Rank":0,"PoetryId":null,"Pinyin":"sì bì gē shēng qi ，qī liáng rù chǔ gōng ","Tag":null,"Explanation":null,"English":null,"Sort":0,"Dynasty":"明"},{"Id":7187006,"Sentence":"清宵开武帐，杀气贯长虹。","Rank":0,"PoetryId":null,"Pinyin":"qīng xiāo kāi wǔ zhàng ，shā qì guàn cháng hóng ","Tag":null,"Explanation":null,"English":null,"Sort":1,"Dynasty":"明"},{"Id":7187007,"Sentence":"壮士泣俱下，娇姬曲未终。","Rank":0,"PoetryId":null,"Pinyin":"zhuàng shì qì jū xià ，jiāo jī qū wèi zhōng ","Tag":null,"Explanation":null,"English":null,"Sort":2,"Dynasty":"明"},{"Id":7187008,"Sentence":"重围疋马度，百骑一朝空。","Rank":0,"PoetryId":null,"Pinyin":"chóng wéi pi mǎ dù ，bǎi jì yī cháo kōng ","Tag":null,"Explanation":null,"English":null,"Sort":3,"Dynasty":"明"},{"Id":7187009,"Sentence":"泽国身仍健，田家计亦工。","Rank":0,"PoetryId":null,"Pinyin":"zé guó shēn réng jiàn ，tián gū jì yì gōng ","Tag":null,"Explanation":null,"English":null,"Sort":4,"Dynasty":"明"},{"Id":7187010,"Sentence":"始知非力屈，信乃是天穷。","Rank":0,"PoetryId":null,"Pinyin":"shi zhī fēi lì qū ，xìn nǎi shì tiān qióng ","Tag":null,"Explanation":null,"English":null,"Sort":5,"Dynasty":"明"},{"Id":7187011,"Sentence":"子弟嗟亡北，君王耻向东。","Rank":0,"PoetryId":null,"Pinyin":"zi dì jiē wáng běi ，jūn wáng chi xiàng dōng ","Tag":null,"Explanation":null,"English":null,"Sort":6,"Dynasty":"明"},{"Id":7187012,"Sentence":"霸图尽垓下，遗恨失关中。","Rank":0,"PoetryId":null,"Pinyin":"bà tú jin gāi xià ，wèi hèn shī guān zhōng ","Tag":null,"Explanation":null,"English":null,"Sort":7,"Dynasty":"明"},{"Id":7187013,"Sentence":"玉斗谋臣怒，金瓯汉将功。","Rank":0,"PoetryId":null,"Pinyin":"yù dǒu móu chén nù ，jīn ōu hàn jiāng gōng ","Tag":null,"Explanation":null,"English":null,"Sort":8,"Dynasty":"明"},{"Id":7187014,"Sentence":"苍茫易代后，寥落竟谁雄。","Rank":0,"PoetryId":null,"Pinyin":"cāng māng yì dài hòu ，liáo là jìng shéi xióng ","Tag":null,"Explanation":null,"English":null,"Sort":9,"Dynasty":"明"},{"Id":7187015,"Sentence":"世事随流水，乾坤一楚弓。","Rank":0,"PoetryId":null,"Pinyin":"shì shì suǐ lǐu shui ，gān kūn yī chǔ gōng ","Tag":null,"Explanation":null,"English":null,"Sort":10,"Dynasty":"明"},{"Id":7187016,"Sentence":"诸陵翳禾黍，古庙立椅桐。","Rank":0,"PoetryId":null,"Pinyin":"zhū lǐng yì hé shǔ ，gǔ miào lì yī tóng ","Tag":null,"Explanation":null,"English":null,"Sort":11,"Dynasty":"明"},{"Id":7187017,"Sentence":"山色彭城近，川原丰沛通。","Rank":0,"PoetryId":null,"Pinyin":"shān sè péng chéng jìn ，chuān yuán fēng pèi tōng ","Tag":null,"Explanation":null,"English":null,"Sort":12,"Dynasty":"明"},{"Id":7187018,"Sentence":"惟馀百战地，千古尚悲风。","Rank":0,"PoetryId":null,"Pinyin":"wéi yú bǎi zhàn 地，qiān gǔ shàng bēi fēng ","Tag":null,"Explanation":null,"English":null,"Sort":13,"Dynasty":"明"}]}