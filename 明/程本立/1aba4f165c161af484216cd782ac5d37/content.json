{"Id":549850,"Title":"久雨述怀","Dynasty":"明","Author":"程本立","Context":"闪闪夜多电，曀曀朝复风。大梁六月雨，日夜声淙淙。阴阳有纵闭，天人相感通。因思黄河决，昔者原武东。长堤蚁穴坏，尚足婴其冲。遂令耕桑地，涛澜涨舂容。去年夏不雨，祷祠走府公。谁能罪真宰，我欲鞭丰隆。得非伤稼穑，曾莫宽租庸。今年雨不止，将无河决同。徒闻万姓号，未睹百谷丰。天心宁匪仁，帝德岂不洪。庶乎形气和，荡彼氛祲空。腐儒谬食禄，治生在归农。燮调闇大体，忧愤诚小忠。况垂齿发暮，敢睹班资崇。三叹咏君作，载歌激予衷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1aba4f165c161af484216cd782ac5d37","Step":0,"Verses":[{"Id":7067558,"Sentence":"闪闪夜多电，曀曀朝复风。","Rank":0,"PoetryId":null,"Pinyin":"shǎn shǎn yè duō diàn ，yì yì cháo fù fēng ","Tag":null,"Explanation":null,"English":null,"Sort":0,"Dynasty":"明"},{"Id":7067559,"Sentence":"大梁六月雨，日夜声淙淙。","Rank":0,"PoetryId":null,"Pinyin":"dà liáng lìu yuè yǔ ，rì yè shēng cóng cóng ","Tag":null,"Explanation":null,"English":null,"Sort":1,"Dynasty":"明"},{"Id":7067560,"Sentence":"阴阳有纵闭，天人相感通。","Rank":0,"PoetryId":null,"Pinyin":"yīn yáng yǒu zòng bì ，tiān rén xiāng gǎn tōng ","Tag":null,"Explanation":null,"English":null,"Sort":2,"Dynasty":"明"},{"Id":7067561,"Sentence":"因思黄河决，昔者原武东。","Rank":0,"PoetryId":null,"Pinyin":"yīn sāi huáng hé jué ，xī zhě yuán wǔ dōng ","Tag":null,"Explanation":null,"English":null,"Sort":3,"Dynasty":"明"},{"Id":7067562,"Sentence":"长堤蚁穴坏，尚足婴其冲。","Rank":0,"PoetryId":null,"Pinyin":"cháng dī yi xué huài ，shàng zú yīng jī chōng ","Tag":null,"Explanation":null,"English":null,"Sort":4,"Dynasty":"明"},{"Id":7067563,"Sentence":"遂令耕桑地，涛澜涨舂容。","Rank":0,"PoetryId":null,"Pinyin":"suǐ ling gēng sāng 地，tāo lán zhǎng chōng róng ","Tag":null,"Explanation":null,"English":null,"Sort":5,"Dynasty":"明"},{"Id":7067564,"Sentence":"去年夏不雨，祷祠走府公。","Rank":0,"PoetryId":null,"Pinyin":"qù nián xià bú yǔ ，dǎo cǐ zǒu fǔ gōng ","Tag":null,"Explanation":null,"English":null,"Sort":6,"Dynasty":"明"},{"Id":7067565,"Sentence":"谁能罪真宰，我欲鞭丰隆。","Rank":0,"PoetryId":null,"Pinyin":"shéi néng zuì zhēn zǎi ，wǒ yù biān fēng lōng ","Tag":null,"Explanation":null,"English":null,"Sort":7,"Dynasty":"明"},{"Id":7067566,"Sentence":"得非伤稼穑，曾莫宽租庸。","Rank":0,"PoetryId":null,"Pinyin":"dé fēi shāng jià sè ，céng mò kuān zū yōng ","Tag":null,"Explanation":null,"English":null,"Sort":8,"Dynasty":"明"},{"Id":7067567,"Sentence":"今年雨不止，将无河决同。","Rank":0,"PoetryId":null,"Pinyin":"jīn nián yǔ bú zhi ，jiāng mó hé jué tóng ","Tag":null,"Explanation":null,"English":null,"Sort":9,"Dynasty":"明"},{"Id":7067568,"Sentence":"徒闻万姓号，未睹百谷丰。","Rank":0,"PoetryId":null,"Pinyin":"tú wén mò xìng háo ，wèi dǔ bǎi gǔ fēng ","Tag":null,"Explanation":null,"English":null,"Sort":10,"Dynasty":"明"},{"Id":7067569,"Sentence":"天心宁匪仁，帝德岂不洪。","Rank":0,"PoetryId":null,"Pinyin":"tiān xīn nǐng fěi rén ，dì dé qi bú hóng ","Tag":null,"Explanation":null,"English":null,"Sort":11,"Dynasty":"明"},{"Id":7067570,"Sentence":"庶乎形气和，荡彼氛祲空。","Rank":0,"PoetryId":null,"Pinyin":"shù hū xǐng qì hé ，dàng bi fēn jìn kōng ","Tag":null,"Explanation":null,"English":null,"Sort":12,"Dynasty":"明"},{"Id":7067571,"Sentence":"腐儒谬食禄，治生在归农。","Rank":0,"PoetryId":null,"Pinyin":"fǔ rú mìu shǐ lù ，zhì shēng zài guī nóng ","Tag":null,"Explanation":null,"English":null,"Sort":13,"Dynasty":"明"},{"Id":7067572,"Sentence":"燮调闇大体，忧愤诚小忠。","Rank":0,"PoetryId":null,"Pinyin":"xiè diào ān dà tī ，yōu fèn chéng xiǎo zhōng ","Tag":null,"Explanation":null,"English":null,"Sort":14,"Dynasty":"明"},{"Id":7067573,"Sentence":"况垂齿发暮，敢睹班资崇。","Rank":0,"PoetryId":null,"Pinyin":"kuàng chuǐ chi fā mù ，gǎn dǔ bān zī chóng ","Tag":null,"Explanation":null,"English":null,"Sort":15,"Dynasty":"明"},{"Id":7067574,"Sentence":"三叹咏君作，载歌激予衷。","Rank":0,"PoetryId":null,"Pinyin":"sān tàn yǒng jūn zuō ，zǎi gē jī yú zhōng ","Tag":null,"Explanation":null,"English":null,"Sort":16,"Dynasty":"明"}]}