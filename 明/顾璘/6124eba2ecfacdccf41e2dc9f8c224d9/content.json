{"Id":521355,"Title":"中秋山中夜起玩月","Dynasty":"明","Author":"顾璘","Context":"中秋万古月，城阙玩每同。今年展奇观，对此空山中。圆魄出东岭，海气开洪濛。长风扫浮翳，清辉荡遥空。吴山翠千点，错列指顾中。澄江动虚影，下彻鼋鼍宫。天地同一色，苍茫浩无穷。顾兔露其爪，冥冥避高鸿。把酒发商歌，声激河汉东。古今一瞬息，过客犹转蓬。而我寓宇内，薨薨侣微虫。生存不自乐，溘死徒忡忡。鸡鸣且莫寝，坐迟初阳红。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6124eba2ecfacdccf41e2dc9f8c224d9","Step":0,"Verses":[{"Id":6924651,"Sentence":"中秋万古月，城阙玩每同。","Rank":0,"PoetryId":null,"Pinyin":"zhōng qīu mò gǔ yuè ，chéng quē wán měi tóng ","Tag":null,"Explanation":null,"English":null,"Sort":0,"Dynasty":"明"},{"Id":6924652,"Sentence":"今年展奇观，对此空山中。","Rank":0,"PoetryId":null,"Pinyin":"jīn nián zhǎn jī guān ，duì ci kōng shān zhōng ","Tag":null,"Explanation":null,"English":null,"Sort":1,"Dynasty":"明"},{"Id":6924653,"Sentence":"圆魄出东岭，海气开洪濛。","Rank":0,"PoetryId":null,"Pinyin":"yuán bó chū dōng ling ，hǎi qì kāi hóng mēng ","Tag":null,"Explanation":null,"English":null,"Sort":2,"Dynasty":"明"},{"Id":6924654,"Sentence":"长风扫浮翳，清辉荡遥空。","Rank":0,"PoetryId":null,"Pinyin":"cháng fēng sǎo fú yì ，qīng huī dàng yáo kōng ","Tag":null,"Explanation":null,"English":null,"Sort":3,"Dynasty":"明"},{"Id":6924655,"Sentence":"吴山翠千点，错列指顾中。","Rank":0,"PoetryId":null,"Pinyin":"wú shān cuì qiān diǎn ，cuò liè zhi gù zhōng ","Tag":null,"Explanation":null,"English":null,"Sort":4,"Dynasty":"明"},{"Id":6924656,"Sentence":"澄江动虚影，下彻鼋鼍宫。","Rank":0,"PoetryId":null,"Pinyin":"chéng jiāng dòng xū ying ，xià chè yuán tuó gōng ","Tag":null,"Explanation":null,"English":null,"Sort":5,"Dynasty":"明"},{"Id":6924657,"Sentence":"天地同一色，苍茫浩无穷。","Rank":0,"PoetryId":null,"Pinyin":"tiān 地tóng yī sè ，cāng māng hào mó qióng ","Tag":null,"Explanation":null,"English":null,"Sort":6,"Dynasty":"明"},{"Id":6924658,"Sentence":"顾兔露其爪，冥冥避高鸿。","Rank":0,"PoetryId":null,"Pinyin":"gù tù lòu jī zhǎo ，mǐng mǐng bì gāo hóng ","Tag":null,"Explanation":null,"English":null,"Sort":7,"Dynasty":"明"},{"Id":6924659,"Sentence":"把酒发商歌，声激河汉东。","Rank":0,"PoetryId":null,"Pinyin":"bǎ jiu fā shāng gē ，shēng jī hé hàn dōng ","Tag":null,"Explanation":null,"English":null,"Sort":8,"Dynasty":"明"},{"Id":6924660,"Sentence":"古今一瞬息，过客犹转蓬。","Rank":0,"PoetryId":null,"Pinyin":"gǔ jīn yī shùn xī ，guō kè yóu zhuǎi péng ","Tag":null,"Explanation":null,"English":null,"Sort":9,"Dynasty":"明"},{"Id":6924661,"Sentence":"而我寓宇内，薨薨侣微虫。","Rank":0,"PoetryId":null,"Pinyin":"ér wǒ yù yǔ nèi ，hōng hōng lǚ wēi chóng ","Tag":null,"Explanation":null,"English":null,"Sort":10,"Dynasty":"明"},{"Id":6924662,"Sentence":"生存不自乐，溘死徒忡忡。","Rank":0,"PoetryId":null,"Pinyin":"shēng cún bú zì lè ，kè si tú chōng chōng ","Tag":null,"Explanation":null,"English":null,"Sort":11,"Dynasty":"明"},{"Id":6924663,"Sentence":"鸡鸣且莫寝，坐迟初阳红。","Rank":0,"PoetryId":null,"Pinyin":"jī mǐng jū mò qin ，zuò chǐ chū yáng gōng ","Tag":null,"Explanation":null,"English":null,"Sort":12,"Dynasty":"明"}]}