{"Id":521429,"Title":"弘济寺江阁","Dynasty":"明","Author":"顾璘","Context":"北山高无极，江水下浤深。飞阁嵌虚无，宛挂垂萝阴。危柱袅相拄，棂轩控千寻。游目信绝奇，蹑足惧弗任。旁临得平坂，云水际萧森。参差罗高木，倾仄悬灵岑。洪波动其前，浩渺空人心。劳歌不自慰，浊酒时一斟。天长去鸟没，日落清猿吟。欲止神悚惕，踟蹰下空林。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"333e686532712dd8204153541fc08dc7","Step":0,"Verses":[{"Id":6924988,"Sentence":"北山高无极，江水下浤深。","Rank":0,"PoetryId":null,"Pinyin":"běi shān gāo mó jǐ ，jiāng shui xià hóng shēn ","Tag":null,"Explanation":null,"English":null,"Sort":0,"Dynasty":"明"},{"Id":6924989,"Sentence":"飞阁嵌虚无，宛挂垂萝阴。","Rank":0,"PoetryId":null,"Pinyin":"fēi gé qiàn xū mó ，wǎn guà chuǐ luó yīn ","Tag":null,"Explanation":null,"English":null,"Sort":1,"Dynasty":"明"},{"Id":6924990,"Sentence":"危柱袅相拄，棂轩控千寻。","Rank":0,"PoetryId":null,"Pinyin":"wēi zhù niǎo xiāng zhǔ ，lǐng xuān kòng qiān xún ","Tag":null,"Explanation":null,"English":null,"Sort":2,"Dynasty":"明"},{"Id":6924991,"Sentence":"游目信绝奇，蹑足惧弗任。","Rank":0,"PoetryId":null,"Pinyin":"yóu mù xìn jué jī ，niè zú jù fú rén ","Tag":null,"Explanation":null,"English":null,"Sort":3,"Dynasty":"明"},{"Id":6924992,"Sentence":"旁临得平坂，云水际萧森。","Rank":0,"PoetryId":null,"Pinyin":"páng lǐn dé pǐng bǎn ，yún shui jì xiāo sēn ","Tag":null,"Explanation":null,"English":null,"Sort":4,"Dynasty":"明"},{"Id":6924993,"Sentence":"参差罗高木，倾仄悬灵岑。","Rank":0,"PoetryId":null,"Pinyin":"cān chā luó gāo mù ，qīng zè xuán lǐng cén ","Tag":null,"Explanation":null,"English":null,"Sort":5,"Dynasty":"明"},{"Id":6924994,"Sentence":"洪波动其前，浩渺空人心。","Rank":0,"PoetryId":null,"Pinyin":"hóng bō dòng jī qián ，hào miǎo kōng rén xīn ","Tag":null,"Explanation":null,"English":null,"Sort":6,"Dynasty":"明"},{"Id":6924995,"Sentence":"劳歌不自慰，浊酒时一斟。","Rank":0,"PoetryId":null,"Pinyin":"láo gē bú zì wèi ，zhuó jiu shǐ yī zhēn ","Tag":null,"Explanation":null,"English":null,"Sort":7,"Dynasty":"明"},{"Id":6924996,"Sentence":"天长去鸟没，日落清猿吟。","Rank":0,"PoetryId":null,"Pinyin":"tiān cháng qù diǎo méi ，rì là qīng yuán yǐn ","Tag":null,"Explanation":null,"English":null,"Sort":8,"Dynasty":"明"},{"Id":6924997,"Sentence":"欲止神悚惕，踟蹰下空林。","Rank":0,"PoetryId":null,"Pinyin":"yù zhi shén sǒng tì ，chǐ chú xià kōng lǐn ","Tag":null,"Explanation":null,"English":null,"Sort":9,"Dynasty":"明"}]}