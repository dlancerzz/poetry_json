{"Id":522310,"Title":"异风行","Dynasty":"明","Author":"顾璘","Context":"季春之月日应柳，野客维舟汶川口。此方赤旱罹百忧，复尔颠风示灾咎。黑云勃郁西北生，轮囷直上掩太清。嘘烟噫气塕然至，白日不得为光明。沙飘石走樯柱折，鸡犬窜匿皆狂鸣。草茅半捲向空落，大麦小麦扬枯茎。阴霾沉沉血色赤，赫如伯益烈火焚榛荆。万窍雷呼动天地，又如真宰下与群妖争。宋郊六鹢飞且退，昆阳虎豹各战惊。蓬窗孤坐不敢寐，旅魂惨怛伤和平。忆昔壬申群盗起，梁宋灾徵每如此。十年白骨撑乱麻，父老悲号未云已。祗今尧舜居明堂，辟除凶慝登贤良。璿玑方调七政理，此事乖剌诚何祥。世无瞽史知天道，独立沉吟向苍昊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b8a19beb222ba254563d66c6cac2b5d5","Step":0,"Verses":[{"Id":6928682,"Sentence":"季春之月日应柳，野客维舟汶川口。","Rank":0,"PoetryId":null,"Pinyin":"jì chūn zhī yuè rì yīng liu ，yě kè wéi zhōu wèn chuān kǒu ","Tag":null,"Explanation":null,"English":null,"Sort":0,"Dynasty":"明"},{"Id":6928683,"Sentence":"此方赤旱罹百忧，复尔颠风示灾咎。","Rank":0,"PoetryId":null,"Pinyin":"ci fāng chì hàn lǐ bǎi yōu ，fù ěr diān fēng shì zāi jìu ","Tag":null,"Explanation":null,"English":null,"Sort":1,"Dynasty":"明"},{"Id":6928684,"Sentence":"黑云勃郁西北生，轮囷直上掩太清。","Rank":0,"PoetryId":null,"Pinyin":"hēi yún bó yù xī běi shēng ，lún qūn zhǐ shǎng yǎn tài qīng ","Tag":null,"Explanation":null,"English":null,"Sort":2,"Dynasty":"明"},{"Id":6928685,"Sentence":"嘘烟噫气塕然至，白日不得为光明。","Rank":0,"PoetryId":null,"Pinyin":"shī yān yī qì wěng rán zhì ，bái rì bú dé wéi guāng mǐng ","Tag":null,"Explanation":null,"English":null,"Sort":3,"Dynasty":"明"},{"Id":6928686,"Sentence":"沙飘石走樯柱折，鸡犬窜匿皆狂鸣。","Rank":0,"PoetryId":null,"Pinyin":"shā piāo dàn zǒu qiáng zhù shé ，jī quǎn cuàn nì jiē kuáng mǐng ","Tag":null,"Explanation":null,"English":null,"Sort":4,"Dynasty":"明"},{"Id":6928687,"Sentence":"草茅半捲向空落，大麦小麦扬枯茎。","Rank":0,"PoetryId":null,"Pinyin":"cǎo máo bàn juǎn xiàng kōng là ，dà mài xiǎo mài yáng kū jīng ","Tag":null,"Explanation":null,"English":null,"Sort":5,"Dynasty":"明"},{"Id":6928688,"Sentence":"阴霾沉沉血色赤，赫如伯益烈火焚榛荆。","Rank":0,"PoetryId":null,"Pinyin":"yīn mái chén chén xiě sè chì ，hè rú bǎi yì liè huǒ fén zhēn jīng ","Tag":null,"Explanation":null,"English":null,"Sort":6,"Dynasty":"明"},{"Id":6928689,"Sentence":"万窍雷呼动天地，又如真宰下与群妖争。","Rank":0,"PoetryId":null,"Pinyin":"mò qiào léi hū dòng tiān 地，yòu rú zhēn zǎi xià yú qún yāo zhēng ","Tag":null,"Explanation":null,"English":null,"Sort":7,"Dynasty":"明"},{"Id":6928690,"Sentence":"宋郊六鹢飞且退，昆阳虎豹各战惊。","Rank":0,"PoetryId":null,"Pinyin":"sòng jiāo lìu yì fēi jū tuì ，kūn yáng hū bào gě zhàn jīng ","Tag":null,"Explanation":null,"English":null,"Sort":8,"Dynasty":"明"},{"Id":6928691,"Sentence":"蓬窗孤坐不敢寐，旅魂惨怛伤和平。","Rank":0,"PoetryId":null,"Pinyin":"péng chuāng gū zuò bú gǎn mèi ，lǚ hún cǎn dá shāng hé pǐng ","Tag":null,"Explanation":null,"English":null,"Sort":9,"Dynasty":"明"},{"Id":6928692,"Sentence":"忆昔壬申群盗起，梁宋灾徵每如此。","Rank":0,"PoetryId":null,"Pinyin":"yì xī rén shēn qún dào qi ，liáng sòng zāi zhēng měi rú ci ","Tag":null,"Explanation":null,"English":null,"Sort":10,"Dynasty":"明"},{"Id":6928693,"Sentence":"十年白骨撑乱麻，父老悲号未云已。","Rank":0,"PoetryId":null,"Pinyin":"shǐ nián bái gū chēng luàn mā ，fǔ lǎo bēi háo wèi yún yi ","Tag":null,"Explanation":null,"English":null,"Sort":11,"Dynasty":"明"},{"Id":6928694,"Sentence":"祗今尧舜居明堂，辟除凶慝登贤良。","Rank":0,"PoetryId":null,"Pinyin":"zhī jīn yáo shùn jū mǐng táng ，bì chú xiōng tè dēng xián liáng ","Tag":null,"Explanation":null,"English":null,"Sort":12,"Dynasty":"明"},{"Id":6928695,"Sentence":"璿玑方调七政理，此事乖剌诚何祥。","Rank":0,"PoetryId":null,"Pinyin":"xuán jī fāng diào qī zhèng li ，ci shì guāi lá chéng hé xiáng ","Tag":null,"Explanation":null,"English":null,"Sort":13,"Dynasty":"明"},{"Id":6928696,"Sentence":"世无瞽史知天道，独立沉吟向苍昊。","Rank":0,"PoetryId":null,"Pinyin":"shì mó gǔ shi zhī tiān dāo ，dú lì chén yǐn xiàng cāng hào ","Tag":null,"Explanation":null,"English":null,"Sort":14,"Dynasty":"明"}]}