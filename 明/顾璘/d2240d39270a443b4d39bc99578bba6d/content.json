{"Id":522025,"Title":"谏议润夫使君自应城数百里访余武昌适值中秋风雨大作且公私见夺不克夜叙殊负良晤明日送于黄鹤楼匆匆别去意所难尽缀以短诗","Dynasty":"明","Author":"顾璘","Context":"隔面倏十载，枉寻适中秋。况临江汉渚，聚兹黄鹤楼。明月好负人，光暗鹦鹉洲。凄然作风雨，翻为别离谋。携樽晓出饯，挂帆且须留。缱绻故旧情，隐轸江湖忧。同心语难竟，何啻胶漆投。君行侍青琐，献替匡宸旒。云霄树鸿业，映楚诸前修。吾衰忆林壑，旦夕归狐丘。进酒莫拒满，后会良悠悠。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d2240d39270a443b4d39bc99578bba6d","Step":0,"Verses":[{"Id":6415226,"Sentence":"隔面倏十载，枉寻适中秋。","Rank":0,"PoetryId":null,"Pinyin":"gé miàn shū shǐ zǎi ，wǎng xún kuò zhōng qīu ","Tag":null,"Explanation":null,"English":null,"Sort":0,"Dynasty":"明"},{"Id":6415227,"Sentence":"况临江汉渚，聚兹黄鹤楼。","Rank":0,"PoetryId":null,"Pinyin":"kuàng lǐn jiāng hàn zhǔ ，jù cǐ huáng hè lóu ","Tag":null,"Explanation":null,"English":null,"Sort":1,"Dynasty":"明"},{"Id":6415228,"Sentence":"明月好负人，光暗鹦鹉洲。","Rank":0,"PoetryId":null,"Pinyin":"mǐng yuè hǎo fù rén ，guāng àn yīng wǔ zhōu ","Tag":null,"Explanation":null,"English":null,"Sort":2,"Dynasty":"明"},{"Id":6415229,"Sentence":"凄然作风雨，翻为别离谋。","Rank":0,"PoetryId":null,"Pinyin":"qī rán zuō fēng yǔ ，fān wéi bié lǐ móu ","Tag":null,"Explanation":null,"English":null,"Sort":3,"Dynasty":"明"},{"Id":6415230,"Sentence":"携樽晓出饯，挂帆且须留。","Rank":0,"PoetryId":null,"Pinyin":"xié zūn xiǎo chū jiàn ，guà fān jū xū lǐu ","Tag":null,"Explanation":null,"English":null,"Sort":4,"Dynasty":"明"},{"Id":6415231,"Sentence":"缱绻故旧情，隐轸江湖忧。","Rank":0,"PoetryId":null,"Pinyin":"qiǎn quǎn gù jìu qǐng ，yin zhěn jiāng hú yōu ","Tag":null,"Explanation":null,"English":null,"Sort":5,"Dynasty":"明"},{"Id":6415232,"Sentence":"同心语难竟，何啻胶漆投。","Rank":0,"PoetryId":null,"Pinyin":"tóng xīn yǔ nán jìng ，hé chì jiāo qī tóu ","Tag":null,"Explanation":null,"English":null,"Sort":6,"Dynasty":"明"},{"Id":6415233,"Sentence":"君行侍青琐，献替匡宸旒。","Rank":0,"PoetryId":null,"Pinyin":"jūn háng shì qīng suǒ ，suō tì kuāng chén lǐu ","Tag":null,"Explanation":null,"English":null,"Sort":7,"Dynasty":"明"},{"Id":6415234,"Sentence":"云霄树鸿业，映楚诸前修。","Rank":0,"PoetryId":null,"Pinyin":"yún xiāo shù hóng yè ，yìng chǔ zhū qián xīu ","Tag":null,"Explanation":null,"English":null,"Sort":8,"Dynasty":"明"},{"Id":6415235,"Sentence":"吾衰忆林壑，旦夕归狐丘。","Rank":0,"PoetryId":null,"Pinyin":"wú cuī yì lǐn hè ，dàn xī guī hú qīu ","Tag":null,"Explanation":null,"English":null,"Sort":9,"Dynasty":"明"},{"Id":6415236,"Sentence":"进酒莫拒满，后会良悠悠。","Rank":0,"PoetryId":null,"Pinyin":"jìn jiu mò jù mǎn ，hòu huì liáng yōu yōu ","Tag":null,"Explanation":null,"English":null,"Sort":10,"Dynasty":"明"}]}