{"Id":573639,"Title":"董原春江游览图为主事顾谦作","Dynasty":"明","Author":"陈琏","Context":"北苑笔意妙入神，写出一段江南春。山如螺黛青隐隐，水似鸭绿光粼粼。中流泛舟者何人，綵旗皂盖来缤纷。林边游骑复杂沓，小桥曲涧通江津。东风淡荡吹芳尘，荷亭草阁明朝暾。柳垂青琐散金缕，花落苍苔成锦裀。人生行乐须及辰，况值二月韶华新。主宾相忘意欢洽，祇恐江头天色昏。亦有农家住山麓，夫妇日夕勤耕耘。豳风之诗久不作，孰识当年民俗淳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"37c09398645ea8b4847b44c1b101d1dd","Step":0,"Verses":[{"Id":6473502,"Sentence":"北苑笔意妙入神，写出一段江南春。","Rank":0,"PoetryId":null,"Pinyin":"běi yuàn bi yì miào rù shén ，xiě chū yī duàn jiāng nā chūn ","Tag":null,"Explanation":null,"English":null,"Sort":0,"Dynasty":"明"},{"Id":6473503,"Sentence":"山如螺黛青隐隐，水似鸭绿光粼粼。","Rank":0,"PoetryId":null,"Pinyin":"shān rú luó dài qīng yin yin ，shui shì yā lù guāng lǐn lǐn ","Tag":null,"Explanation":null,"English":null,"Sort":1,"Dynasty":"明"},{"Id":6473504,"Sentence":"中流泛舟者何人，綵旗皂盖来缤纷。","Rank":0,"PoetryId":null,"Pinyin":"zhōng lǐu fán zhōu zhě hé rén ，cǎi qǐ zào gài lái bīn fēn ","Tag":null,"Explanation":null,"English":null,"Sort":2,"Dynasty":"明"},{"Id":6473505,"Sentence":"林边游骑复杂沓，小桥曲涧通江津。","Rank":0,"PoetryId":null,"Pinyin":"lǐn biān yóu jì fù zá dá ，xiǎo qiáo qū jiàn tōng jiāng jīn ","Tag":null,"Explanation":null,"English":null,"Sort":3,"Dynasty":"明"},{"Id":6473506,"Sentence":"东风淡荡吹芳尘，荷亭草阁明朝暾。","Rank":0,"PoetryId":null,"Pinyin":"dōng fēng dàn dàng chuī fāng chén ，hé tǐng cǎo gé mǐng cháo tūn ","Tag":null,"Explanation":null,"English":null,"Sort":4,"Dynasty":"明"},{"Id":6473507,"Sentence":"柳垂青琐散金缕，花落苍苔成锦裀。","Rank":0,"PoetryId":null,"Pinyin":"liu chuǐ qīng suǒ sǎn jīn lǚ ，huā là cāng tāi chéng jin yīn ","Tag":null,"Explanation":null,"English":null,"Sort":5,"Dynasty":"明"},{"Id":6473508,"Sentence":"人生行乐须及辰，况值二月韶华新。","Rank":0,"PoetryId":null,"Pinyin":"rén shēng háng lè xū jǐ chén ，kuàng zhǐ èr yuè sháo huā xīn ","Tag":null,"Explanation":null,"English":null,"Sort":6,"Dynasty":"明"},{"Id":6473509,"Sentence":"主宾相忘意欢洽，祇恐江头天色昏。","Rank":0,"PoetryId":null,"Pinyin":"zhǔ bīn xiāng wàng yì huān qià ，chǐ kǒng jiāng tóu tiān sè hūn ","Tag":null,"Explanation":null,"English":null,"Sort":7,"Dynasty":"明"},{"Id":6473510,"Sentence":"亦有农家住山麓，夫妇日夕勤耕耘。","Rank":0,"PoetryId":null,"Pinyin":"yì yǒu nóng gū zhù shān lù ，fū fù rì xī qǐn gēng yún ","Tag":null,"Explanation":null,"English":null,"Sort":8,"Dynasty":"明"},{"Id":6473511,"Sentence":"豳风之诗久不作，孰识当年民俗淳。","Rank":0,"PoetryId":null,"Pinyin":"bīn fēng zhī shī jiu bú zuō ，shú shǐ dāng nián mǐn sú chún ","Tag":null,"Explanation":null,"English":null,"Sort":9,"Dynasty":"明"}]}