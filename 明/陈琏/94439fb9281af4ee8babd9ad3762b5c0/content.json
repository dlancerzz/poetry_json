{"Id":573656,"Title":"推篷图为顾御史仲谦赋","Dynasty":"明","Author":"陈琏","Context":"我昔载酒游西湖，泊舟独爱孤山孤。山色四围冰玉粲，水光万顷琼瑶铺。当年梅花喜无恙，倚篷尚见千馀株。风前暗香还自好，月下瘦影何其疏。丹书不来仙已逝，白鹤已去谁能呼。狂吟未就酒初醒，此身如在清冰壶。我闻顾君复好事，爱梅不让孤山逋。阿谁能效补之笔，为其写出推篷图。枯干老梢骨格古，繁葩冷蕊风韵殊。兹晨示我索题咏，追忆往事空长吁。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"94439fb9281af4ee8babd9ad3762b5c0","Step":0,"Verses":[{"Id":6473673,"Sentence":"我昔载酒游西湖，泊舟独爱孤山孤。","Rank":0,"PoetryId":null,"Pinyin":"wǒ xī zǎi jiu yóu xī hú ，bó zhōu dú ài gū shān gū ","Tag":null,"Explanation":null,"English":null,"Sort":0,"Dynasty":"明"},{"Id":6473674,"Sentence":"山色四围冰玉粲，水光万顷琼瑶铺。","Rank":0,"PoetryId":null,"Pinyin":"shān sè sì wéi bīng yù càn ，shui guāng mò qing qióng yáo pū ","Tag":null,"Explanation":null,"English":null,"Sort":1,"Dynasty":"明"},{"Id":6473675,"Sentence":"当年梅花喜无恙，倚篷尚见千馀株。","Rank":0,"PoetryId":null,"Pinyin":"dāng nián méi huā xi mó yàng ，yi péng shàng jiàn qiān yú zhū ","Tag":null,"Explanation":null,"English":null,"Sort":2,"Dynasty":"明"},{"Id":6473676,"Sentence":"风前暗香还自好，月下瘦影何其疏。","Rank":0,"PoetryId":null,"Pinyin":"fēng qián àn xiāng hái zì hǎo ，yuè xià shòu ying hé jī shū ","Tag":null,"Explanation":null,"English":null,"Sort":3,"Dynasty":"明"},{"Id":6473677,"Sentence":"丹书不来仙已逝，白鹤已去谁能呼。","Rank":0,"PoetryId":null,"Pinyin":"dān shū bú lái xiān yi shì ，bái hè yi qù shéi néng hū ","Tag":null,"Explanation":null,"English":null,"Sort":4,"Dynasty":"明"},{"Id":6473678,"Sentence":"狂吟未就酒初醒，此身如在清冰壶。","Rank":0,"PoetryId":null,"Pinyin":"kuáng yǐn wèi jìu jiu chū xing ，ci shēn rú zài qīng bīng hú ","Tag":null,"Explanation":null,"English":null,"Sort":5,"Dynasty":"明"},{"Id":6473679,"Sentence":"我闻顾君复好事，爱梅不让孤山逋。","Rank":0,"PoetryId":null,"Pinyin":"wǒ wén gù jūn fù hǎo shì ，ài méi bú ràng gū shān bū ","Tag":null,"Explanation":null,"English":null,"Sort":6,"Dynasty":"明"},{"Id":6473680,"Sentence":"阿谁能效补之笔，为其写出推篷图。","Rank":0,"PoetryId":null,"Pinyin":"ā shéi néng xiào bǔ zhī bi ，wéi jī xiě chū tuī péng tú ","Tag":null,"Explanation":null,"English":null,"Sort":7,"Dynasty":"明"},{"Id":6473681,"Sentence":"枯干老梢骨格古，繁葩冷蕊风韵殊。","Rank":0,"PoetryId":null,"Pinyin":"kū gān lǎo sào gū gē gǔ ，fán pā lěng rui fēng yùn shū ","Tag":null,"Explanation":null,"English":null,"Sort":8,"Dynasty":"明"},{"Id":6473682,"Sentence":"兹晨示我索题咏，追忆往事空长吁。","Rank":0,"PoetryId":null,"Pinyin":"cǐ chén shì wǒ suǒ tǐ yǒng ，zhuī yì wǎng shì kōng cháng xū ","Tag":null,"Explanation":null,"English":null,"Sort":9,"Dynasty":"明"}]}