{"Id":574296,"Title":"登崇文阁","Dynasty":"明","Author":"陈琏","Context":"崇巍乎高哉，崇文之阁兮，吾不知其几百尺。突兀直倚苍冥中，雕檐高飞近晓日。琼窗洞启来清风，前瞻兮帝阙，下顾兮辟雍。京畿郁兮千里，五云近兮九重。太行西来兮迤逦，居庸北拱兮巃嵷。峰峦远近共环峙，削出朵朵金芙蓉。是中奇胜甲天下，何况此地名儒宗。图书浩瀚纷莫数，文光夜吐犹晴虹。汉家天禄不可以复见，幸喜斯阁之高崇。值校文之多暇，日徙倚而从容。爱扶舆磅礴之奇秀兮，呼吸尽使归心胸。阑乾笑拍飞鸟上，豪气不减陈元龙。俯视十二衢，车马尘濛濛。欲招太白老，更约东坡翁。葡萄酒倾玛瑙瓮，日醉三百玻璃钟。人间亦自有胜境，何必飞度扶桑东。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"67feb2b069d699e97255207bd1e8653e","Step":0,"Verses":[{"Id":6474538,"Sentence":"崇巍乎高哉，崇文之阁兮，吾不知其几百尺。","Rank":0,"PoetryId":null,"Pinyin":"chóng wēi hū gāo zāi ，chóng wén zhī gé xī ，wú bú zhī jī jī bǎi chě ","Tag":null,"Explanation":null,"English":null,"Sort":0,"Dynasty":"明"},{"Id":6474539,"Sentence":"突兀直倚苍冥中，雕檐高飞近晓日。","Rank":0,"PoetryId":null,"Pinyin":"tū wū zhǐ yi cāng mǐng zhōng ，diāo yán gāo fēi jìn xiǎo rì ","Tag":null,"Explanation":null,"English":null,"Sort":1,"Dynasty":"明"},{"Id":6474540,"Sentence":"琼窗洞启来清风，前瞻兮帝阙，下顾兮辟雍。","Rank":0,"PoetryId":null,"Pinyin":"qióng chuāng dòng qi lái qīng fēng ，qián zhān xī dì quē ，xià gù xī bì yōng ","Tag":null,"Explanation":null,"English":null,"Sort":2,"Dynasty":"明"},{"Id":6474541,"Sentence":"京畿郁兮千里，五云近兮九重。","Rank":0,"PoetryId":null,"Pinyin":"jīng jī yù xī qiān li ，wǔ yún jìn xī jiu chóng ","Tag":null,"Explanation":null,"English":null,"Sort":3,"Dynasty":"明"},{"Id":6474542,"Sentence":"太行西来兮迤逦，居庸北拱兮巃嵷。","Rank":0,"PoetryId":null,"Pinyin":"tài háng xī lái xī yǐ li ，jū yōng běi gǒng xī lóng sǒng ","Tag":null,"Explanation":null,"English":null,"Sort":4,"Dynasty":"明"},{"Id":6474543,"Sentence":"峰峦远近共环峙，削出朵朵金芙蓉。","Rank":0,"PoetryId":null,"Pinyin":"fēng luán yuǎn jìn gōng huán shì ，xiāo chū duǒ duǒ jīn fú róng ","Tag":null,"Explanation":null,"English":null,"Sort":5,"Dynasty":"明"},{"Id":6474544,"Sentence":"是中奇胜甲天下，何况此地名儒宗。","Rank":0,"PoetryId":null,"Pinyin":"shì zhōng jī shēng jiǎ tiān xià ，hé kuàng ci 地mǐng rú zōng ","Tag":null,"Explanation":null,"English":null,"Sort":6,"Dynasty":"明"},{"Id":6474545,"Sentence":"图书浩瀚纷莫数，文光夜吐犹晴虹。","Rank":0,"PoetryId":null,"Pinyin":"tú shū hào hàn fēn mò shǔ ，wén guāng yè tǔ yóu qǐng hóng ","Tag":null,"Explanation":null,"English":null,"Sort":7,"Dynasty":"明"},{"Id":6474546,"Sentence":"汉家天禄不可以复见，幸喜斯阁之高崇。","Rank":0,"PoetryId":null,"Pinyin":"hàn gū tiān lù bú kě yi fù jiàn ，xìng xi sī gé zhī gāo chóng ","Tag":null,"Explanation":null,"English":null,"Sort":8,"Dynasty":"明"},{"Id":6474547,"Sentence":"值校文之多暇，日徙倚而从容。","Rank":0,"PoetryId":null,"Pinyin":"zhǐ jiào wén zhī duō xiá ，rì xi yi ér cóng róng ","Tag":null,"Explanation":null,"English":null,"Sort":9,"Dynasty":"明"},{"Id":6474548,"Sentence":"爱扶舆磅礴之奇秀兮，呼吸尽使归心胸。","Rank":0,"PoetryId":null,"Pinyin":"ài fú yú bàng bó zhī jī xìu xī ，hū xī jin shi guī xīn xiōng ","Tag":null,"Explanation":null,"English":null,"Sort":10,"Dynasty":"明"},{"Id":6474549,"Sentence":"阑乾笑拍飞鸟上，豪气不减陈元龙。","Rank":0,"PoetryId":null,"Pinyin":"lán gān xiào pāi fēi diǎo shǎng ，háo qì bú jiǎn chén yuán lóng ","Tag":null,"Explanation":null,"English":null,"Sort":11,"Dynasty":"明"},{"Id":6474550,"Sentence":"俯视十二衢，车马尘濛濛。","Rank":0,"PoetryId":null,"Pinyin":"fǔ shì shǐ èr qú ，chē mǎ chén mēng mēng ","Tag":null,"Explanation":null,"English":null,"Sort":12,"Dynasty":"明"},{"Id":6474551,"Sentence":"欲招太白老，更约东坡翁。","Rank":0,"PoetryId":null,"Pinyin":"yù qiáo tài bái lǎo ，gēng yāo dōng pō wēng ","Tag":null,"Explanation":null,"English":null,"Sort":13,"Dynasty":"明"},{"Id":6474552,"Sentence":"葡萄酒倾玛瑙瓮，日醉三百玻璃钟。","Rank":0,"PoetryId":null,"Pinyin":"pú táo jiu qīng mǎ nǎo wèng ，rì zuì sān bǎi bō lǐ zhōng ","Tag":null,"Explanation":null,"English":null,"Sort":14,"Dynasty":"明"},{"Id":6474553,"Sentence":"人间亦自有胜境，何必飞度扶桑东。","Rank":0,"PoetryId":null,"Pinyin":"rén jiān yì zì yǒu shēng jìng ，hé bì fēi dù fú sāng dōng ","Tag":null,"Explanation":null,"English":null,"Sort":15,"Dynasty":"明"}]}