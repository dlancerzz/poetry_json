{"Id":574099,"Title":"挽磨陀山人支仲荣","Dynasty":"明","Author":"陈琏","Context":"诗礼家声旧，儒医学术专。能寻颜子乐，不让宋清贤。懒作题桥客，常怀卖药仙。侨居滁水上，结屋石梁边。来往磨陀岭，徜徉庶子泉。酒倾常一斗，琴弄或无弦。每岁推乡饮，嘉筵肃豆笾。威仪符礼节，矩步中周旋。俯仰真无愧，行藏信自然。谊高时所重，誉美众争传。拟谓身长健，宁知病不痊。玉棺初降地，宝剑忽沉渊。谩致生刍奠，空歌薤露篇。临风动凄恻，谁为表新阡。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f4e9c98f202e48f291cf2dcb66c0d42f","Step":0,"Verses":[{"Id":6474041,"Sentence":"诗礼家声旧，儒医学术专。","Rank":0,"PoetryId":null,"Pinyin":"shī li gū shēng jìu ，rú yī xué shù zhuān ","Tag":null,"Explanation":null,"English":null,"Sort":0,"Dynasty":"明"},{"Id":6474042,"Sentence":"能寻颜子乐，不让宋清贤。","Rank":0,"PoetryId":null,"Pinyin":"néng xún yán zi lè ，bú ràng sòng qīng xián ","Tag":null,"Explanation":null,"English":null,"Sort":1,"Dynasty":"明"},{"Id":6474043,"Sentence":"懒作题桥客，常怀卖药仙。","Rank":0,"PoetryId":null,"Pinyin":"lǎn zuō tǐ qiáo kè ，cháng huái mài yào xiān ","Tag":null,"Explanation":null,"English":null,"Sort":2,"Dynasty":"明"},{"Id":6474044,"Sentence":"侨居滁水上，结屋石梁边。","Rank":0,"PoetryId":null,"Pinyin":"qiáo jū chú shui shǎng ，jiē wū dàn liáng biān ","Tag":null,"Explanation":null,"English":null,"Sort":3,"Dynasty":"明"},{"Id":6474045,"Sentence":"来往磨陀岭，徜徉庶子泉。","Rank":0,"PoetryId":null,"Pinyin":"lái wǎng mó tuó ling ，cháng yáng shù zi quán ","Tag":null,"Explanation":null,"English":null,"Sort":4,"Dynasty":"明"},{"Id":6474046,"Sentence":"酒倾常一斗，琴弄或无弦。","Rank":0,"PoetryId":null,"Pinyin":"jiu qīng cháng yī dǒu ，qǐn lòng huò mó xián ","Tag":null,"Explanation":null,"English":null,"Sort":5,"Dynasty":"明"},{"Id":6474047,"Sentence":"每岁推乡饮，嘉筵肃豆笾。","Rank":0,"PoetryId":null,"Pinyin":"měi suì tuī xiāng yin ，jiā yán sù dòu biān ","Tag":null,"Explanation":null,"English":null,"Sort":6,"Dynasty":"明"},{"Id":6474048,"Sentence":"威仪符礼节，矩步中周旋。","Rank":0,"PoetryId":null,"Pinyin":"wēi yǐ fú li jiē ，jǔ bù zhōng zhōu xuán ","Tag":null,"Explanation":null,"English":null,"Sort":7,"Dynasty":"明"},{"Id":6474049,"Sentence":"俯仰真无愧，行藏信自然。","Rank":0,"PoetryId":null,"Pinyin":"fǔ yǎng zhēn mó kuì ，háng cáng xìn zì rán ","Tag":null,"Explanation":null,"English":null,"Sort":8,"Dynasty":"明"},{"Id":6474050,"Sentence":"谊高时所重，誉美众争传。","Rank":0,"PoetryId":null,"Pinyin":"yì gāo shǐ suǒ chóng ，yù měi zhòng zhēng chuán ","Tag":null,"Explanation":null,"English":null,"Sort":9,"Dynasty":"明"},{"Id":6474051,"Sentence":"拟谓身长健，宁知病不痊。","Rank":0,"PoetryId":null,"Pinyin":"ni wèi shēn cháng jiàn ，nǐng zhī bìng bú quán ","Tag":null,"Explanation":null,"English":null,"Sort":10,"Dynasty":"明"},{"Id":6474052,"Sentence":"玉棺初降地，宝剑忽沉渊。","Rank":0,"PoetryId":null,"Pinyin":"yù guān chū jiàng 地，bǎo jiàn hū chén yuān ","Tag":null,"Explanation":null,"English":null,"Sort":11,"Dynasty":"明"},{"Id":6474053,"Sentence":"谩致生刍奠，空歌薤露篇。","Rank":0,"PoetryId":null,"Pinyin":"mán zhì shēng chú diàn ，kōng gē xiè lòu piān ","Tag":null,"Explanation":null,"English":null,"Sort":12,"Dynasty":"明"},{"Id":6474054,"Sentence":"临风动凄恻，谁为表新阡。","Rank":0,"PoetryId":null,"Pinyin":"lǐn fēng dòng qī cè ，shéi wéi biǎo xīn qiān ","Tag":null,"Explanation":null,"English":null,"Sort":13,"Dynasty":"明"}]}