{"Id":640776,"Title":"溪山图歌","Dynasty":"明","Author":"释宗泐","Context":"王侯作画世无敌，下笔直与造化争神力。生绡一幅写溪山，万叠烟云开霁色。连峰不断松杉青，石崖喷瀑飞寒冰。山中逸客茅作亭，桃源路入花冥冥。何处溪山有如此，吴山脚插吴溪水。放船半出芦塘湾，收纶拨棹谁家子。乃知王侯妙入神，纵意所到皆天真。右丞模糊辋川雪，北苑烂漫江南春。刘卿平生学岐伯，长向吴山采名药。天子呼来在玉京，橘树间围旧时宅。我识刘卿恨不早，治我沉痾如电扫。王侯著意作此图，为我殷勤致怀抱。刘卿重画轻黄金，世人那得知其心。江上秋风吹客襟，高歌一曲溪山吟。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3779ce06e9ff9982d2880b82205ed273","Step":0,"Verses":[{"Id":6555233,"Sentence":"王侯作画世无敌，下笔直与造化争神力。","Rank":0,"PoetryId":null,"Pinyin":"wáng hóu zuō huà shì mó dǐ ，xià bi zhǐ yú zào huā zhēng shén lì ","Tag":null,"Explanation":null,"English":null,"Sort":0,"Dynasty":"明"},{"Id":6555234,"Sentence":"生绡一幅写溪山，万叠烟云开霁色。","Rank":0,"PoetryId":null,"Pinyin":"shēng xiāo yī fú xiě xī shān ，mò dié yān yún kāi jì sè ","Tag":null,"Explanation":null,"English":null,"Sort":1,"Dynasty":"明"},{"Id":6555235,"Sentence":"连峰不断松杉青，石崖喷瀑飞寒冰。","Rank":0,"PoetryId":null,"Pinyin":"lián fēng bú duàn sōng shā qīng ，dàn yá pēn bào fēi hán bīng ","Tag":null,"Explanation":null,"English":null,"Sort":2,"Dynasty":"明"},{"Id":6555236,"Sentence":"山中逸客茅作亭，桃源路入花冥冥。","Rank":0,"PoetryId":null,"Pinyin":"shān zhōng yì kè máo zuō tǐng ，táo yuán lù rù huā mǐng mǐng ","Tag":null,"Explanation":null,"English":null,"Sort":3,"Dynasty":"明"},{"Id":6555237,"Sentence":"何处溪山有如此，吴山脚插吴溪水。","Rank":0,"PoetryId":null,"Pinyin":"hé chǔ xī shān yǒu rú ci ，wú shān jiǎo chā wú xī shui ","Tag":null,"Explanation":null,"English":null,"Sort":4,"Dynasty":"明"},{"Id":6555238,"Sentence":"放船半出芦塘湾，收纶拨棹谁家子。","Rank":0,"PoetryId":null,"Pinyin":"fàng chuán bàn chū lú táng wān ，shōu guān bō zhào shéi gū zi ","Tag":null,"Explanation":null,"English":null,"Sort":5,"Dynasty":"明"},{"Id":6555239,"Sentence":"乃知王侯妙入神，纵意所到皆天真。","Rank":0,"PoetryId":null,"Pinyin":"nǎi zhī wáng hóu miào rù shén ，zòng yì suǒ dào jiē tiān zhēn ","Tag":null,"Explanation":null,"English":null,"Sort":6,"Dynasty":"明"},{"Id":6555240,"Sentence":"右丞模糊辋川雪，北苑烂漫江南春。","Rank":0,"PoetryId":null,"Pinyin":"yòu chéng mó hū wǎng chuān xuě ，běi yuàn làn màn jiāng nā chūn ","Tag":null,"Explanation":null,"English":null,"Sort":7,"Dynasty":"明"},{"Id":6555241,"Sentence":"刘卿平生学岐伯，长向吴山采名药。","Rank":0,"PoetryId":null,"Pinyin":"lǐu qīng pǐng shēng xué qǐ bǎi ，cháng xiàng wú shān cǎi mǐng yào ","Tag":null,"Explanation":null,"English":null,"Sort":8,"Dynasty":"明"},{"Id":6555242,"Sentence":"天子呼来在玉京，橘树间围旧时宅。","Rank":0,"PoetryId":null,"Pinyin":"tiān zi hū lái zài yù jīng ，jú shù jiān wéi jìu shǐ zhái ","Tag":null,"Explanation":null,"English":null,"Sort":9,"Dynasty":"明"},{"Id":6555243,"Sentence":"我识刘卿恨不早，治我沉痾如电扫。","Rank":0,"PoetryId":null,"Pinyin":"wǒ shǐ lǐu qīng hèn bú zǎo ，zhì wǒ chén kē rú diàn sǎo ","Tag":null,"Explanation":null,"English":null,"Sort":10,"Dynasty":"明"},{"Id":6555244,"Sentence":"王侯著意作此图，为我殷勤致怀抱。","Rank":0,"PoetryId":null,"Pinyin":"wáng hóu 著yì zuō ci tú ，wéi wǒ yān qǐn zhì huái bào ","Tag":null,"Explanation":null,"English":null,"Sort":11,"Dynasty":"明"},{"Id":6555245,"Sentence":"刘卿重画轻黄金，世人那得知其心。","Rank":0,"PoetryId":null,"Pinyin":"lǐu qīng chóng huà qīng huáng jīn ，shì rén nā dé zhī jī xīn ","Tag":null,"Explanation":null,"English":null,"Sort":12,"Dynasty":"明"},{"Id":6555246,"Sentence":"江上秋风吹客襟，高歌一曲溪山吟。","Rank":0,"PoetryId":null,"Pinyin":"jiāng shǎng qīu fēng chuī kè jīn ，gāo gē yī qū xī shān yǐn ","Tag":null,"Explanation":null,"English":null,"Sort":13,"Dynasty":"明"}]}