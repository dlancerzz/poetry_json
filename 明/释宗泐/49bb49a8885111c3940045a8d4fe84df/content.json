{"Id":640791,"Title":"清源洞图为洁上人作","Dynasty":"明","Author":"释宗泐","Context":"泉南佛国天下少，满城香气栴檀绕。缠头赤脚半蕃商，大舶高樯多海宝。清源古洞尤绝奇，花酒仙人颜色好。蜕骨岩连太碧霄，晋代青松三四抱。高攀南斗不满寻，下视沧溟才一沼。长年钟磬度寥寥，四月笙歌来扰扰。青厓不雨飞白泉，紫泽未春生碧草。鹤鸣洞口月苍苍，猿挂树枝风袅袅。上方精舍秋叶红，山人不归萝屋老。不须惆怅看画图，去去长歌海天晓。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"49bb49a8885111c3940045a8d4fe84df","Step":0,"Verses":[{"Id":7299530,"Sentence":"泉南佛国天下少，满城香气栴檀绕。","Rank":0,"PoetryId":null,"Pinyin":"quán nā fó guó tiān xià shǎo ，mǎn chéng xiāng qì zhān tán rào ","Tag":null,"Explanation":null,"English":null,"Sort":0,"Dynasty":"明"},{"Id":7299531,"Sentence":"缠头赤脚半蕃商，大舶高樯多海宝。","Rank":0,"PoetryId":null,"Pinyin":"chán tóu chì jiǎo bàn fān shāng ，dà bó gāo qiáng duō hǎi bǎo ","Tag":null,"Explanation":null,"English":null,"Sort":1,"Dynasty":"明"},{"Id":7299532,"Sentence":"清源古洞尤绝奇，花酒仙人颜色好。","Rank":0,"PoetryId":null,"Pinyin":"qīng yuán gǔ dòng yóu jué jī ，huā jiu xiān rén yán sè hǎo ","Tag":null,"Explanation":null,"English":null,"Sort":2,"Dynasty":"明"},{"Id":7299533,"Sentence":"蜕骨岩连太碧霄，晋代青松三四抱。","Rank":0,"PoetryId":null,"Pinyin":"tuì gū yán lián tài bì xiāo ，jìn dài qīng sōng sān sì bào ","Tag":null,"Explanation":null,"English":null,"Sort":3,"Dynasty":"明"},{"Id":7299534,"Sentence":"高攀南斗不满寻，下视沧溟才一沼。","Rank":0,"PoetryId":null,"Pinyin":"gāo pān nā dǒu bú mǎn xún ，xià shì cāng mǐng cái yī zhǎo ","Tag":null,"Explanation":null,"English":null,"Sort":4,"Dynasty":"明"},{"Id":7299535,"Sentence":"长年钟磬度寥寥，四月笙歌来扰扰。","Rank":0,"PoetryId":null,"Pinyin":"cháng nián zhōng qìng dù liáo liáo ，sì yuè shēng gē lái rǎo rǎo ","Tag":null,"Explanation":null,"English":null,"Sort":5,"Dynasty":"明"},{"Id":7299536,"Sentence":"青厓不雨飞白泉，紫泽未春生碧草。","Rank":0,"PoetryId":null,"Pinyin":"qīng yá bú yǔ fēi bái quán ，zi zé wèi chūn shēng bì cǎo ","Tag":null,"Explanation":null,"English":null,"Sort":6,"Dynasty":"明"},{"Id":7299537,"Sentence":"鹤鸣洞口月苍苍，猿挂树枝风袅袅。","Rank":0,"PoetryId":null,"Pinyin":"hè mǐng dòng kǒu yuè cāng cāng ，yuán guà shù zhī fēng niǎo niǎo ","Tag":null,"Explanation":null,"English":null,"Sort":7,"Dynasty":"明"},{"Id":7299538,"Sentence":"上方精舍秋叶红，山人不归萝屋老。","Rank":0,"PoetryId":null,"Pinyin":"shǎng fāng jīng shě qīu xié gōng ，shān rén bú guī luó wū lǎo ","Tag":null,"Explanation":null,"English":null,"Sort":8,"Dynasty":"明"},{"Id":7299539,"Sentence":"不须惆怅看画图，去去长歌海天晓。","Rank":0,"PoetryId":null,"Pinyin":"bú xū chóu chàng kān huà tú ，qù qù cháng gē hǎi tiān xiǎo ","Tag":null,"Explanation":null,"English":null,"Sort":9,"Dynasty":"明"}]}