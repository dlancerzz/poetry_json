{"Id":640772,"Title":"题张孟兼太常白石山房图","Dynasty":"明","Author":"释宗泐","Context":"浦江先生张太常，白石山下开山房。读书养亲不下堂，青山自高溪自长。一从攀龙上天阙，山中十年春草歇。夜飞清梦到山房，堂上双亲已华发。孙卿颇擅丹青好，为写新图慰怀抱。秋云半掩草斋寒，白鹤不归松树老。我见新图忆旧山，石梁垂瀑萝阴閒。金华赤城咫尺间，何日拂衣从此还。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ff058a8afcf60d80a5679e1c69db122","Step":0,"Verses":[{"Id":7299392,"Sentence":"浦江先生张太常，白石山下开山房。","Rank":0,"PoetryId":null,"Pinyin":"pǔ jiāng xiān shēng zhāng tài cháng ，bái dàn shān xià kāi shān fáng ","Tag":null,"Explanation":null,"English":null,"Sort":0,"Dynasty":"明"},{"Id":7299393,"Sentence":"读书养亲不下堂，青山自高溪自长。","Rank":0,"PoetryId":null,"Pinyin":"dòu shū yǎng qīn bú xià táng ，qīng shān zì gāo xī zì cháng ","Tag":null,"Explanation":null,"English":null,"Sort":1,"Dynasty":"明"},{"Id":7299394,"Sentence":"一从攀龙上天阙，山中十年春草歇。","Rank":0,"PoetryId":null,"Pinyin":"yī cóng pān lóng shǎng tiān quē ，shān zhōng shǐ nián chūn cǎo xiē ","Tag":null,"Explanation":null,"English":null,"Sort":2,"Dynasty":"明"},{"Id":7299395,"Sentence":"夜飞清梦到山房，堂上双亲已华发。","Rank":0,"PoetryId":null,"Pinyin":"yè fēi qīng mèng dào shān fáng ，táng shǎng shuāng qīn yi huā fā ","Tag":null,"Explanation":null,"English":null,"Sort":3,"Dynasty":"明"},{"Id":7299396,"Sentence":"孙卿颇擅丹青好，为写新图慰怀抱。","Rank":0,"PoetryId":null,"Pinyin":"sūn qīng pō shàn dān qīng hǎo ，wéi xiě xīn tú wèi huái bào ","Tag":null,"Explanation":null,"English":null,"Sort":4,"Dynasty":"明"},{"Id":7299397,"Sentence":"秋云半掩草斋寒，白鹤不归松树老。","Rank":0,"PoetryId":null,"Pinyin":"qīu yún bàn yǎn cǎo zhāi hán ，bái hè bú guī sōng shù lǎo ","Tag":null,"Explanation":null,"English":null,"Sort":5,"Dynasty":"明"},{"Id":7299398,"Sentence":"我见新图忆旧山，石梁垂瀑萝阴閒。","Rank":0,"PoetryId":null,"Pinyin":"wǒ jiàn xīn tú yì jìu shān ，dàn liáng chuǐ bào luó yīn jiān ","Tag":null,"Explanation":null,"English":null,"Sort":6,"Dynasty":"明"},{"Id":7299399,"Sentence":"金华赤城咫尺间，何日拂衣从此还。","Rank":0,"PoetryId":null,"Pinyin":"jīn huā chì chéng zhi chě jiān ，hé rì bì yī cóng ci hái ","Tag":null,"Explanation":null,"English":null,"Sort":7,"Dynasty":"明"}]}