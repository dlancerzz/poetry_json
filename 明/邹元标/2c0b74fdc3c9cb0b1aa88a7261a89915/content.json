{"Id":690064,"Title":"别曾舜徵仪部","Dynasty":"明","Author":"邹元标","Context":"结发为兄弟，恩爱永不离。羽翮既差池，几度长相思。一见一回老，悲喜不自持。所嗟津途远，问道何多歧。前驱日已暮，策足可迟迟。君处衡之南，我处湖之西。悠悠一水间，辽阔渊与泥。言笑方衎衎，征马苦长嘶。一间若未达，犹堕千劫迷。莫年戒在得，圣训岂无稽。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2c0b74fdc3c9cb0b1aa88a7261a89915","Step":0,"Verses":[{"Id":6188832,"Sentence":"结发为兄弟，恩爱永不离。","Rank":0,"PoetryId":null,"Pinyin":"jiē fā wéi xiōng dì ，ēn ài yǒng bú lǐ ","Tag":null,"Explanation":null,"English":null,"Sort":0,"Dynasty":"明"},{"Id":6188833,"Sentence":"羽翮既差池，几度长相思。","Rank":0,"PoetryId":null,"Pinyin":"yǔ hé jì chā chǐ ，jī dù cháng xiāng sāi ","Tag":null,"Explanation":null,"English":null,"Sort":1,"Dynasty":"明"},{"Id":6188834,"Sentence":"一见一回老，悲喜不自持。","Rank":0,"PoetryId":null,"Pinyin":"yī jiàn yī huǐ lǎo ，bēi xi bú zì chǐ ","Tag":null,"Explanation":null,"English":null,"Sort":2,"Dynasty":"明"},{"Id":6188835,"Sentence":"所嗟津途远，问道何多歧。","Rank":0,"PoetryId":null,"Pinyin":"suǒ jiē jīn tú yuǎn ，wèn dāo hé duō qǐ ","Tag":null,"Explanation":null,"English":null,"Sort":3,"Dynasty":"明"},{"Id":6188836,"Sentence":"前驱日已暮，策足可迟迟。","Rank":0,"PoetryId":null,"Pinyin":"qián qū rì yi mù ，cè zú kě chǐ chǐ ","Tag":null,"Explanation":null,"English":null,"Sort":4,"Dynasty":"明"},{"Id":6188837,"Sentence":"君处衡之南，我处湖之西。","Rank":0,"PoetryId":null,"Pinyin":"jūn chǔ héng zhī nā ，wǒ chǔ hú zhī xī ","Tag":null,"Explanation":null,"English":null,"Sort":5,"Dynasty":"明"},{"Id":6188838,"Sentence":"悠悠一水间，辽阔渊与泥。","Rank":0,"PoetryId":null,"Pinyin":"yōu yōu yī shui jiān ，liáo kuò yuān yú nǐ ","Tag":null,"Explanation":null,"English":null,"Sort":6,"Dynasty":"明"},{"Id":6188839,"Sentence":"言笑方衎衎，征马苦长嘶。","Rank":0,"PoetryId":null,"Pinyin":"yán xiào fāng kǎn kǎn ，zhēng mǎ kǔ cháng sī ","Tag":null,"Explanation":null,"English":null,"Sort":7,"Dynasty":"明"},{"Id":6188840,"Sentence":"一间若未达，犹堕千劫迷。","Rank":0,"PoetryId":null,"Pinyin":"yī jiān rě wèi dá ，yóu duò qiān jié mī ","Tag":null,"Explanation":null,"English":null,"Sort":8,"Dynasty":"明"},{"Id":6188841,"Sentence":"莫年戒在得，圣训岂无稽。","Rank":0,"PoetryId":null,"Pinyin":"mò nián jiè zài dé ，shèng xùn qi mó jī ","Tag":null,"Explanation":null,"English":null,"Sort":9,"Dynasty":"明"}]}