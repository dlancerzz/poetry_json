{"Id":514671,"Title":"七言古体诗一章共二十四韵不揣芜陋录送郑彦彬赴王驸马都尉馆时兄彦昭亦寓闽中","Dynasty":"明","Author":"唐文凤","Context":"圣皇六飞渡江水，义旗所向群奸弭。金陵龙虎挹神京，郁葱王气冲天紫。攀鳞附翼俱英雄，文武赫若和阳公。荣膺国戚联肺腑，秀毓星斗罗心胸。忆昨董师临古歙，招贤喜遇词章伯。贾谊声华擅独奇，郑虔才思推三绝。去年移戍当会稽，绛帐戎幕相追随。乞假归来养慈母，岂意泪著堂萱萎。今年又喜镇闽海，走币遥遥千里外。谁言坐冷客无毡，悬榻尘凝久相待。于焉判袂不可留，青山绿水增离愁。橐金曾为陆贾赆，蛮音椎结今南州。气候炎蒸异中土，严霜虐雪何曾睹。椰子酒残焚鹧鸪，荔支雨歇啼鹦鹉。主宾相见情愈深，洗尽别来慕蔺心。有时觅句月窥户，几度谈经风满林。君家难兄代希有，丧乱升沈十年久。昔时青马卸雕鞯，今日酡颜成皓首。吁嗟世事何必论，开怀且倒玻瓈尊。萍蓬得聚海上国，猿鹤入梦江南村。宾主弟兄真四美，此乐人间果难拟。机云孝友出彝伦，管鲍交情忘尔汝。愿言岁晚罢功名，归与谷口堪娱情。好披袯襫立烟雨，数声布谷催春耕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"6fbe9e9a54154bda7fe543d78d292efe","Step":0,"Verses":[{"Id":6402515,"Sentence":"圣皇六飞渡江水，义旗所向群奸弭。","Rank":0,"PoetryId":null,"Pinyin":"shèng huáng lìu fēi dù jiāng shui ，yǐ qǐ suǒ xiàng qún jiān mi ","Tag":null,"Explanation":null,"English":null,"Sort":0,"Dynasty":"明"},{"Id":6402516,"Sentence":"金陵龙虎挹神京，郁葱王气冲天紫。","Rank":0,"PoetryId":null,"Pinyin":"jīn lǐng lóng hū yì shén jīng ，yù cōng wáng qì chōng tiān zi ","Tag":null,"Explanation":null,"English":null,"Sort":1,"Dynasty":"明"},{"Id":6402517,"Sentence":"攀鳞附翼俱英雄，文武赫若和阳公。","Rank":0,"PoetryId":null,"Pinyin":"pān lǐn fù yì jū yīng xióng ，wén wǔ hè rě hé yáng gōng ","Tag":null,"Explanation":null,"English":null,"Sort":2,"Dynasty":"明"},{"Id":6402518,"Sentence":"荣膺国戚联肺腑，秀毓星斗罗心胸。","Rank":0,"PoetryId":null,"Pinyin":"róng yīng guó qī lián fèi fǔ ，xìu yù xīng dǒu luó xīn xiōng ","Tag":null,"Explanation":null,"English":null,"Sort":3,"Dynasty":"明"},{"Id":6402519,"Sentence":"忆昨董师临古歙，招贤喜遇词章伯。","Rank":0,"PoetryId":null,"Pinyin":"yì zuó dǒng shī lǐn gǔ shè ，qiáo xián xi yù cǐ zhāng bǎi ","Tag":null,"Explanation":null,"English":null,"Sort":4,"Dynasty":"明"},{"Id":6402520,"Sentence":"贾谊声华擅独奇，郑虔才思推三绝。","Rank":0,"PoetryId":null,"Pinyin":"gǔ yì shēng huā shàn dú jī ，zhèng qián cái sāi tuī sān jué ","Tag":null,"Explanation":null,"English":null,"Sort":5,"Dynasty":"明"},{"Id":6402521,"Sentence":"去年移戍当会稽，绛帐戎幕相追随。","Rank":0,"PoetryId":null,"Pinyin":"qù nián yǐ shù dāng huì jī ，jiàng zhàng róng mù xiāng zhuī suǐ ","Tag":null,"Explanation":null,"English":null,"Sort":6,"Dynasty":"明"},{"Id":6402522,"Sentence":"乞假归来养慈母，岂意泪著堂萱萎。","Rank":0,"PoetryId":null,"Pinyin":"qi jiǎ guī lái yǎng cǐ mǔ ，qi yì lèi 著táng xuān wēi ","Tag":null,"Explanation":null,"English":null,"Sort":7,"Dynasty":"明"},{"Id":6402523,"Sentence":"今年又喜镇闽海，走币遥遥千里外。","Rank":0,"PoetryId":null,"Pinyin":"jīn nián yòu xi zhēn min hǎi ，zǒu bì yáo yáo qiān li wài ","Tag":null,"Explanation":null,"English":null,"Sort":8,"Dynasty":"明"},{"Id":6402524,"Sentence":"谁言坐冷客无毡，悬榻尘凝久相待。","Rank":0,"PoetryId":null,"Pinyin":"shéi yán zuò lěng kè mó zhān ，xuán tà chén nǐng jiu xiāng dāi ","Tag":null,"Explanation":null,"English":null,"Sort":9,"Dynasty":"明"},{"Id":6402525,"Sentence":"于焉判袂不可留，青山绿水增离愁。","Rank":0,"PoetryId":null,"Pinyin":"yú yān pàn mèi bú kě lǐu ，qīng shān lù shui zēng lǐ chóu ","Tag":null,"Explanation":null,"English":null,"Sort":10,"Dynasty":"明"},{"Id":6402526,"Sentence":"橐金曾为陆贾赆，蛮音椎结今南州。","Rank":0,"PoetryId":null,"Pinyin":"tuó jīn céng wéi lìu gǔ jìn ，mán yīn chuǐ jiē jīn nā zhōu ","Tag":null,"Explanation":null,"English":null,"Sort":11,"Dynasty":"明"},{"Id":6402527,"Sentence":"气候炎蒸异中土，严霜虐雪何曾睹。","Rank":0,"PoetryId":null,"Pinyin":"qì hòu yán zhēng yì zhōng tǔ ，yán shuāng nvè xuě hé céng dǔ ","Tag":null,"Explanation":null,"English":null,"Sort":12,"Dynasty":"明"},{"Id":6402528,"Sentence":"椰子酒残焚鹧鸪，荔支雨歇啼鹦鹉。","Rank":0,"PoetryId":null,"Pinyin":"yē zi jiu cán fén zhè gū ，lì zhī yǔ xiē tǐ yīng wǔ ","Tag":null,"Explanation":null,"English":null,"Sort":13,"Dynasty":"明"},{"Id":6402529,"Sentence":"主宾相见情愈深，洗尽别来慕蔺心。","Rank":0,"PoetryId":null,"Pinyin":"zhǔ bīn xiāng jiàn qǐng yù shēn ，xi jin bié lái mù lìn xīn ","Tag":null,"Explanation":null,"English":null,"Sort":14,"Dynasty":"明"},{"Id":6402530,"Sentence":"有时觅句月窥户，几度谈经风满林。","Rank":0,"PoetryId":null,"Pinyin":"yǒu shǐ mì gōu yuè kuī hù ，jī dù tán jīng fēng mǎn lǐn ","Tag":null,"Explanation":null,"English":null,"Sort":15,"Dynasty":"明"},{"Id":6402531,"Sentence":"君家难兄代希有，丧乱升沈十年久。","Rank":0,"PoetryId":null,"Pinyin":"jūn gū nán xiōng dài xī yǒu ，sāng luàn shēng shěn shǐ nián jiu ","Tag":null,"Explanation":null,"English":null,"Sort":16,"Dynasty":"明"},{"Id":6402532,"Sentence":"昔时青马卸雕鞯，今日酡颜成皓首。","Rank":0,"PoetryId":null,"Pinyin":"xī shǐ qīng mǎ xiè diāo jiān ，jīn rì tuó yán chéng hào shǒu ","Tag":null,"Explanation":null,"English":null,"Sort":17,"Dynasty":"明"},{"Id":6402533,"Sentence":"吁嗟世事何必论，开怀且倒玻瓈尊。","Rank":0,"PoetryId":null,"Pinyin":"xū jiē shì shì hé bì lún ，kāi huái jū dǎo bō lī zūn ","Tag":null,"Explanation":null,"English":null,"Sort":18,"Dynasty":"明"},{"Id":6402534,"Sentence":"萍蓬得聚海上国，猿鹤入梦江南村。","Rank":0,"PoetryId":null,"Pinyin":"pǐng péng dé jù hǎi shǎng guó ，yuán hè rù mèng jiāng nā cūn ","Tag":null,"Explanation":null,"English":null,"Sort":19,"Dynasty":"明"},{"Id":6402535,"Sentence":"宾主弟兄真四美，此乐人间果难拟。","Rank":0,"PoetryId":null,"Pinyin":"bīn zhǔ dì xiōng zhēn sì měi ，ci lè rén jiān guǒ nán ni ","Tag":null,"Explanation":null,"English":null,"Sort":20,"Dynasty":"明"},{"Id":6402536,"Sentence":"机云孝友出彝伦，管鲍交情忘尔汝。","Rank":0,"PoetryId":null,"Pinyin":"jī yún xiào yǒu chū yǐ lún ，guǎn bào jiāo qǐng wàng ěr rǔ ","Tag":null,"Explanation":null,"English":null,"Sort":21,"Dynasty":"明"},{"Id":6402537,"Sentence":"愿言岁晚罢功名，归与谷口堪娱情。","Rank":0,"PoetryId":null,"Pinyin":"yuàn yán suì wǎn bā gōng mǐng ，guī yú gǔ kǒu kān yú qǐng ","Tag":null,"Explanation":null,"English":null,"Sort":22,"Dynasty":"明"},{"Id":6402538,"Sentence":"好披袯襫立烟雨，数声布谷催春耕。","Rank":0,"PoetryId":null,"Pinyin":"hǎo pī bō shì lì yān yǔ ，shǔ shēng bù gǔ cuī chūn gēng ","Tag":null,"Explanation":null,"English":null,"Sort":23,"Dynasty":"明"}]}