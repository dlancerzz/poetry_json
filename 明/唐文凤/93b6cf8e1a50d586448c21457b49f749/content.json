{"Id":514610,"Title":"送金仲远调迁大同卫掾","Dynasty":"明","Author":"唐文凤","Context":"龙湾江头闻蹋歌，送行将柰离愁何。离愁自深酒力浅，情比杨花飞雪多。杨花飞雪雨初洗，离人欲去行复止。大同遥遥西北天，边尘不惊严虎垒。戍屯知有张将军，将军猛气凌秋云。去年坐镇滁阳卫，今年承恩威远闻。幕府金郎总才彦，婉画奇勋刀笔健。人生要在心相知，青眼相看忘贵贱。太行渺渺千里途，雁门关西黄草枯。番儿晓咽银觱篥，羌女夜煖红氍毹。柳营肃令常镇静，霜冷月明角弓劲。他时考绩赴铨曹，报最应能赞军政。我留子去休迟迟，丈夫岂学儿女悲。秋鸿归飞有寄字，为言别后长相思。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"93b6cf8e1a50d586448c21457b49f749","Step":0,"Verses":[{"Id":6901325,"Sentence":"龙湾江头闻蹋歌，送行将柰离愁何。","Rank":0,"PoetryId":null,"Pinyin":"lóng wān jiāng tóu wén tà gē ，sòng háng jiāng nài lǐ chóu hé ","Tag":null,"Explanation":null,"English":null,"Sort":0,"Dynasty":"明"},{"Id":6901326,"Sentence":"离愁自深酒力浅，情比杨花飞雪多。","Rank":0,"PoetryId":null,"Pinyin":"lǐ chóu zì shēn jiu lì jiān ，qǐng bi yáng huā fēi xuě duō ","Tag":null,"Explanation":null,"English":null,"Sort":1,"Dynasty":"明"},{"Id":6901327,"Sentence":"杨花飞雪雨初洗，离人欲去行复止。","Rank":0,"PoetryId":null,"Pinyin":"yáng huā fēi xuě yǔ chū xi ，lǐ rén yù qù háng fù zhi ","Tag":null,"Explanation":null,"English":null,"Sort":2,"Dynasty":"明"},{"Id":6901328,"Sentence":"大同遥遥西北天，边尘不惊严虎垒。","Rank":0,"PoetryId":null,"Pinyin":"dà tóng yáo yáo xī běi tiān ，biān chén bú jīng yán hū lěi ","Tag":null,"Explanation":null,"English":null,"Sort":3,"Dynasty":"明"},{"Id":6901329,"Sentence":"戍屯知有张将军，将军猛气凌秋云。","Rank":0,"PoetryId":null,"Pinyin":"shù tún zhī yǒu zhāng jiāng jūn ，jiāng jūn měng qì līng qīu yún ","Tag":null,"Explanation":null,"English":null,"Sort":4,"Dynasty":"明"},{"Id":6901330,"Sentence":"去年坐镇滁阳卫，今年承恩威远闻。","Rank":0,"PoetryId":null,"Pinyin":"qù nián zuò zhēn chú yáng wèi ，jīn nián chéng ēn wēi yuǎn wén ","Tag":null,"Explanation":null,"English":null,"Sort":5,"Dynasty":"明"},{"Id":6901331,"Sentence":"幕府金郎总才彦，婉画奇勋刀笔健。","Rank":0,"PoetryId":null,"Pinyin":"mù fǔ jīn láng zǒng cái yàn ，wǎn huà jī xūn dāo bi jiàn ","Tag":null,"Explanation":null,"English":null,"Sort":6,"Dynasty":"明"},{"Id":6901332,"Sentence":"人生要在心相知，青眼相看忘贵贱。","Rank":0,"PoetryId":null,"Pinyin":"rén shēng yāo zài xīn xiāng zhī ，qīng yǎn xiāng kān wàng guì jiàn ","Tag":null,"Explanation":null,"English":null,"Sort":7,"Dynasty":"明"},{"Id":6901333,"Sentence":"太行渺渺千里途，雁门关西黄草枯。","Rank":0,"PoetryId":null,"Pinyin":"tài háng miǎo miǎo qiān li tú ，yàn mén guān xī huáng cǎo kū ","Tag":null,"Explanation":null,"English":null,"Sort":8,"Dynasty":"明"},{"Id":6901334,"Sentence":"番儿晓咽银觱篥，羌女夜煖红氍毹。","Rank":0,"PoetryId":null,"Pinyin":"fān ér xiǎo yān yǐn bì lì ，qiāng nǚ yè nuǎn gōng qú shū ","Tag":null,"Explanation":null,"English":null,"Sort":9,"Dynasty":"明"},{"Id":6901335,"Sentence":"柳营肃令常镇静，霜冷月明角弓劲。","Rank":0,"PoetryId":null,"Pinyin":"liu yǐng sù ling cháng zhēn jìng ，shuāng lěng yuè mǐng jiǎo gōng jìn ","Tag":null,"Explanation":null,"English":null,"Sort":10,"Dynasty":"明"},{"Id":6901336,"Sentence":"他时考绩赴铨曹，报最应能赞军政。","Rank":0,"PoetryId":null,"Pinyin":"tā shǐ kǎo jì fù quán cáo ，bào zuì yīng néng zàn jūn zhèng ","Tag":null,"Explanation":null,"English":null,"Sort":11,"Dynasty":"明"},{"Id":6901337,"Sentence":"我留子去休迟迟，丈夫岂学儿女悲。","Rank":0,"PoetryId":null,"Pinyin":"wǒ lǐu zi qù xīu chǐ chǐ ，zhàng fū qi xué ér nǚ bēi ","Tag":null,"Explanation":null,"English":null,"Sort":12,"Dynasty":"明"},{"Id":6901338,"Sentence":"秋鸿归飞有寄字，为言别后长相思。","Rank":0,"PoetryId":null,"Pinyin":"qīu hóng guī fēi yǒu jì zì ，wéi yán bié hòu cháng xiāng sāi ","Tag":null,"Explanation":null,"English":null,"Sort":13,"Dynasty":"明"}]}