{"Id":514654,"Title":"题蹴鞠图","Dynasty":"明","Author":"唐文凤","Context":"李根九泉枝叶萎，五季闰位迭兴衰。戈鋋相寻危易危，后唐承统绪乃微。何烦祝天天已知，夹马营空王气奇。赵家生子龙凤姿，平阳后胤孱弱资。木札兆先人不疑，陈桥仓卒胡尔为。举世群雄竞追随，明良相逢同一时。会合正遇风云期，乘閒且复相娱嬉。军中之乐谅亦宜，青巾白袍大耳儿。历年三百开洪基，紫衣穆穆善容仪。荧煌烛影难逃讥，黑帽绿衫燕尾眉。翩然对蹴手揽衣，相业曹随继萧规。昭辅大面兼丰颐，侧身注目从旁窥。太尉粗俗纷鬓丝，平生羔酒香凝卮。衣色淡黄巾色缁，石郎并肩立不移。是中年老茁白髭，姓名未识知为谁。君臣汗竹声光垂，当时邂逅忘等夷。岂意后世图书之，龙香兔颖含馀悲。煜煜东井奎壁煇，八荒四海咸雍熙。自从感慨歌五噫，故都茫茫黍离离。嗟哉往事不可追，目送飞鸿起遐思。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8d11cd6e6146df6fd0acf841734c931e","Step":0,"Verses":[{"Id":6901575,"Sentence":"李根九泉枝叶萎，五季闰位迭兴衰。","Rank":0,"PoetryId":null,"Pinyin":"li gēn jiu quán zhī xié wēi ，wǔ jì rùn wèi dié xīng cuī ","Tag":null,"Explanation":null,"English":null,"Sort":0,"Dynasty":"明"},{"Id":6901576,"Sentence":"戈鋋相寻危易危，后唐承统绪乃微。","Rank":0,"PoetryId":null,"Pinyin":"gē chán xiāng xún wēi yì wēi ，hòu táng chéng tǒng xù nǎi wēi ","Tag":null,"Explanation":null,"English":null,"Sort":1,"Dynasty":"明"},{"Id":6901577,"Sentence":"何烦祝天天已知，夹马营空王气奇。","Rank":0,"PoetryId":null,"Pinyin":"hé fán zhù tiān tiān yi zhī ，gā mǎ yǐng kōng wáng qì jī ","Tag":null,"Explanation":null,"English":null,"Sort":2,"Dynasty":"明"},{"Id":6901578,"Sentence":"赵家生子龙凤姿，平阳后胤孱弱资。","Rank":0,"PoetryId":null,"Pinyin":"zhào gū shēng zi lóng fèng zī ，pǐng yáng hòu yìn càn ruò zī ","Tag":null,"Explanation":null,"English":null,"Sort":3,"Dynasty":"明"},{"Id":6901579,"Sentence":"木札兆先人不疑，陈桥仓卒胡尔为。","Rank":0,"PoetryId":null,"Pinyin":"mù zhá zhào xiān rén bú yǐ ，chén qiáo cāng cù hú ěr wéi ","Tag":null,"Explanation":null,"English":null,"Sort":4,"Dynasty":"明"},{"Id":6901580,"Sentence":"举世群雄竞追随，明良相逢同一时。","Rank":0,"PoetryId":null,"Pinyin":"jǔ shì qún xióng jìng zhuī suǐ ，mǐng liáng xiāng féng tóng yī shǐ ","Tag":null,"Explanation":null,"English":null,"Sort":5,"Dynasty":"明"},{"Id":6901581,"Sentence":"会合正遇风云期，乘閒且复相娱嬉。","Rank":0,"PoetryId":null,"Pinyin":"huì gě zhēng yù fēng yún jī ，chéng jiān jū fù xiāng yú xī ","Tag":null,"Explanation":null,"English":null,"Sort":6,"Dynasty":"明"},{"Id":6901582,"Sentence":"军中之乐谅亦宜，青巾白袍大耳儿。","Rank":0,"PoetryId":null,"Pinyin":"jūn zhōng zhī lè liàng yì yǐ ，qīng jīn bái páo dà ěr ér ","Tag":null,"Explanation":null,"English":null,"Sort":7,"Dynasty":"明"},{"Id":6901583,"Sentence":"历年三百开洪基，紫衣穆穆善容仪。","Rank":0,"PoetryId":null,"Pinyin":"lì nián sān bǎi kāi hóng jī ，zi yī mù mù shàn róng yǐ ","Tag":null,"Explanation":null,"English":null,"Sort":8,"Dynasty":"明"},{"Id":6901584,"Sentence":"荧煌烛影难逃讥，黑帽绿衫燕尾眉。","Rank":0,"PoetryId":null,"Pinyin":"yǐng huāng zhú ying nán táo jī ，hēi mào lù shān yān wěi méi ","Tag":null,"Explanation":null,"English":null,"Sort":9,"Dynasty":"明"},{"Id":6901585,"Sentence":"翩然对蹴手揽衣，相业曹随继萧规。","Rank":0,"PoetryId":null,"Pinyin":"piān rán duì cù shǒu lǎn yī ，xiāng yè cáo suǐ jì xiāo guī ","Tag":null,"Explanation":null,"English":null,"Sort":10,"Dynasty":"明"},{"Id":6901586,"Sentence":"昭辅大面兼丰颐，侧身注目从旁窥。","Rank":0,"PoetryId":null,"Pinyin":"zhāo fǔ dà miàn jiān fēng yǐ ，cè shēn zhù mù cóng páng kuī ","Tag":null,"Explanation":null,"English":null,"Sort":11,"Dynasty":"明"},{"Id":6901587,"Sentence":"太尉粗俗纷鬓丝，平生羔酒香凝卮。","Rank":0,"PoetryId":null,"Pinyin":"tài wèi cū sú fēn bìn sī ，pǐng shēng gāo jiu xiāng nǐng zhī ","Tag":null,"Explanation":null,"English":null,"Sort":12,"Dynasty":"明"},{"Id":6901588,"Sentence":"衣色淡黄巾色缁，石郎并肩立不移。","Rank":0,"PoetryId":null,"Pinyin":"yī sè dàn huáng jīn sè zī ，dàn láng bīng jiān lì bú yǐ ","Tag":null,"Explanation":null,"English":null,"Sort":13,"Dynasty":"明"},{"Id":6901589,"Sentence":"是中年老茁白髭，姓名未识知为谁。","Rank":0,"PoetryId":null,"Pinyin":"shì zhōng nián lǎo zhuó bái zī ，xìng mǐng wèi shǐ zhī wéi shéi ","Tag":null,"Explanation":null,"English":null,"Sort":14,"Dynasty":"明"},{"Id":6901590,"Sentence":"君臣汗竹声光垂，当时邂逅忘等夷。","Rank":0,"PoetryId":null,"Pinyin":"jūn chén hán zhú shēng guāng chuǐ ，dāng shǐ xiè hòu wàng děng yǐ ","Tag":null,"Explanation":null,"English":null,"Sort":15,"Dynasty":"明"},{"Id":6901591,"Sentence":"岂意后世图书之，龙香兔颖含馀悲。","Rank":0,"PoetryId":null,"Pinyin":"qi yì hòu shì tú shū zhī ，lóng xiāng tù ying hán yú bēi ","Tag":null,"Explanation":null,"English":null,"Sort":16,"Dynasty":"明"},{"Id":6901592,"Sentence":"煜煜东井奎壁煇，八荒四海咸雍熙。","Rank":0,"PoetryId":null,"Pinyin":"yù yù dōng jing kuǐ bì huī ，bā huāng sì hǎi xián yōng xī ","Tag":null,"Explanation":null,"English":null,"Sort":17,"Dynasty":"明"},{"Id":6901593,"Sentence":"自从感慨歌五噫，故都茫茫黍离离。","Rank":0,"PoetryId":null,"Pinyin":"zì cóng gǎn kǎi gē wǔ yī ，gù dōu māng māng shǔ lǐ lǐ ","Tag":null,"Explanation":null,"English":null,"Sort":18,"Dynasty":"明"},{"Id":6901594,"Sentence":"嗟哉往事不可追，目送飞鸿起遐思。","Rank":0,"PoetryId":null,"Pinyin":"jiē zāi wǎng shì bú kě zhuī ，mù sòng fēi hóng qi xiá sāi ","Tag":null,"Explanation":null,"English":null,"Sort":19,"Dynasty":"明"}]}