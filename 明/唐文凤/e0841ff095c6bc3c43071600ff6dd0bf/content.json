{"Id":514558,"Title":"冬夜梦子绍兄","Dynasty":"明","Author":"唐文凤","Context":"天空星月高，城迥笳鼓咽。夜长苦多寒，微灯翳明灭。覆衾未及暖，睡眼已交睫。悠扬竟何之，恍遇远游客。惊怪会面稀，胡为久离别。傥非兄弟亲，安得魂梦接。干戈今未休，杀戮那可说。原野日积尸，江波日流血。南游触蛮烟，北走犯燕雪。涉水多蛟龙，投荒足妖孽。毛发侵风霜，肌肤战寒热。危颠命弗顾，奔走骨欲折。嗟嗟困羁孤，何由保明哲。功名既难成，岁月如电掣。荣华梦蚁国，富贵探虎穴。致身亦已愚，秉志何更拙。故山岂不佳，尚有扬雄宅。家声幸未坠，犹宜守清白。弟也百无为，林泉托跛躄。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e0841ff095c6bc3c43071600ff6dd0bf","Step":0,"Verses":[{"Id":6901030,"Sentence":"天空星月高，城迥笳鼓咽。","Rank":0,"PoetryId":null,"Pinyin":"tiān kōng xīng yuè gāo ，chéng jiǒng jiā gǔ yān ","Tag":null,"Explanation":null,"English":null,"Sort":0,"Dynasty":"明"},{"Id":6901031,"Sentence":"夜长苦多寒，微灯翳明灭。","Rank":0,"PoetryId":null,"Pinyin":"yè cháng kǔ duō hán ，wēi dēng yì mǐng miè ","Tag":null,"Explanation":null,"English":null,"Sort":1,"Dynasty":"明"},{"Id":6901032,"Sentence":"覆衾未及暖，睡眼已交睫。","Rank":0,"PoetryId":null,"Pinyin":"fù qīn wèi jǐ nuǎn ，shuì yǎn yi jiāo jié ","Tag":null,"Explanation":null,"English":null,"Sort":2,"Dynasty":"明"},{"Id":6901033,"Sentence":"悠扬竟何之，恍遇远游客。","Rank":0,"PoetryId":null,"Pinyin":"yōu yáng jìng hé zhī ，huǎng yù yuǎn yóu kè ","Tag":null,"Explanation":null,"English":null,"Sort":3,"Dynasty":"明"},{"Id":6901034,"Sentence":"惊怪会面稀，胡为久离别。","Rank":0,"PoetryId":null,"Pinyin":"jīng guài huì miàn xī ，hú wéi jiu lǐ bié ","Tag":null,"Explanation":null,"English":null,"Sort":4,"Dynasty":"明"},{"Id":6901035,"Sentence":"傥非兄弟亲，安得魂梦接。","Rank":0,"PoetryId":null,"Pinyin":"tǎng fēi xiōng dì qīn ，ān dé hún mèng jiē ","Tag":null,"Explanation":null,"English":null,"Sort":5,"Dynasty":"明"},{"Id":6901036,"Sentence":"干戈今未休，杀戮那可说。","Rank":0,"PoetryId":null,"Pinyin":"gān gē jīn wèi xīu ，shā lù nā kě shuì ","Tag":null,"Explanation":null,"English":null,"Sort":6,"Dynasty":"明"},{"Id":6901037,"Sentence":"原野日积尸，江波日流血。","Rank":0,"PoetryId":null,"Pinyin":"yuán yě rì jī shī ，jiāng bō rì lǐu xiě ","Tag":null,"Explanation":null,"English":null,"Sort":7,"Dynasty":"明"},{"Id":6901038,"Sentence":"南游触蛮烟，北走犯燕雪。","Rank":0,"PoetryId":null,"Pinyin":"nā yóu chù mán yān ，běi zǒu fàn yān xuě ","Tag":null,"Explanation":null,"English":null,"Sort":8,"Dynasty":"明"},{"Id":6901039,"Sentence":"涉水多蛟龙，投荒足妖孽。","Rank":0,"PoetryId":null,"Pinyin":"shè shui duō jiāo lóng ，tóu huāng zú yāo niè ","Tag":null,"Explanation":null,"English":null,"Sort":9,"Dynasty":"明"},{"Id":6901040,"Sentence":"毛发侵风霜，肌肤战寒热。","Rank":0,"PoetryId":null,"Pinyin":"máo fā qīn fēng shuāng ，jī fū zhàn hán rè ","Tag":null,"Explanation":null,"English":null,"Sort":10,"Dynasty":"明"},{"Id":6901041,"Sentence":"危颠命弗顾，奔走骨欲折。","Rank":0,"PoetryId":null,"Pinyin":"wēi diān mìng fú gù ，bēn zǒu gū yù shé ","Tag":null,"Explanation":null,"English":null,"Sort":11,"Dynasty":"明"},{"Id":6901042,"Sentence":"嗟嗟困羁孤，何由保明哲。","Rank":0,"PoetryId":null,"Pinyin":"jiē jiē kùn jī gū ，hé yóu bǎo mǐng zhé ","Tag":null,"Explanation":null,"English":null,"Sort":12,"Dynasty":"明"},{"Id":6901043,"Sentence":"功名既难成，岁月如电掣。","Rank":0,"PoetryId":null,"Pinyin":"gōng mǐng jì nán chéng ，suì yuè rú diàn chè ","Tag":null,"Explanation":null,"English":null,"Sort":13,"Dynasty":"明"},{"Id":6901044,"Sentence":"荣华梦蚁国，富贵探虎穴。","Rank":0,"PoetryId":null,"Pinyin":"róng huā mèng yi guó ，fù guì tàn hū xué ","Tag":null,"Explanation":null,"English":null,"Sort":14,"Dynasty":"明"},{"Id":6901045,"Sentence":"致身亦已愚，秉志何更拙。","Rank":0,"PoetryId":null,"Pinyin":"zhì shēn yì yi yú ，bing zhì hé gēng zhuō ","Tag":null,"Explanation":null,"English":null,"Sort":15,"Dynasty":"明"},{"Id":6901046,"Sentence":"故山岂不佳，尚有扬雄宅。","Rank":0,"PoetryId":null,"Pinyin":"gù shān qi bú jiā ，shàng yǒu yáng xióng zhái ","Tag":null,"Explanation":null,"English":null,"Sort":16,"Dynasty":"明"},{"Id":6901047,"Sentence":"家声幸未坠，犹宜守清白。","Rank":0,"PoetryId":null,"Pinyin":"gū shēng xìng wèi zhuì ，yóu yǐ shǒu qīng bái ","Tag":null,"Explanation":null,"English":null,"Sort":17,"Dynasty":"明"},{"Id":6901048,"Sentence":"弟也百无为，林泉托跛躄。","Rank":0,"PoetryId":null,"Pinyin":"dì yě bǎi mó wéi ，lǐn quán tuō bǒ bì ","Tag":null,"Explanation":null,"English":null,"Sort":18,"Dynasty":"明"}]}