{"Id":601660,"Title":"王幼度明府为今大宗伯云杜李本宁先生犹婿余以本宁先生获交幼度盖三十馀年笔研友也先数岁宝安同社诸君子欲为余作特室于旗峰之阳且受廛矣甲子冬幼度以龙门令摄篆宝安喜而赋之得十六韵以先歌来暮者言非未同幸毋曰此饥鸟此阳鱎也","Dynasty":"明","Author":"张萱","Context":"旗峰紫气照罗浮，借得神君卓鲁俦。綵笔雄名吞七泽，青箱大业擅千秋。烹鲜十室烦言偃，摄大三年乞仲由。循吏能文真雅化，才人为政自风流。不须长袖工新舞，更向原田舍旧谋。琴榻柳藏宾阁寂，印床花覆讼庭幽。看山应识金银气，破璧能令鬼蜮愁。抚字喜闻先蔀屋，巡行莫惜访沧洲。医疮已乏心头肉，照水须哀胯下瘤。两境四民歌五裤，一贤二邑解全牛。珠常还浦龙编户，海不扬波蜃结楼。绮岁孔融曾御李，白头王粲欲依刘。择枝绕月同飞鹊，避地浮家狎野鸥。闵贡岂为安邑累，临邛休厌马卿游。江头看竹还须主，不学君家老子猷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f92a17b251e07338c514ed7b23835886","Step":0,"Verses":[{"Id":7216970,"Sentence":"旗峰紫气照罗浮，借得神君卓鲁俦。","Rank":0,"PoetryId":null,"Pinyin":"qǐ fēng zi qì zhào luó fú ，jiè dé shén jūn zhuó lǔ chóu ","Tag":null,"Explanation":null,"English":null,"Sort":0,"Dynasty":"明"},{"Id":7216971,"Sentence":"綵笔雄名吞七泽，青箱大业擅千秋。","Rank":0,"PoetryId":null,"Pinyin":"cǎi bi xióng mǐng tūn qī zé ，qīng xiāng dà yè shàn qiān qīu ","Tag":null,"Explanation":null,"English":null,"Sort":1,"Dynasty":"明"},{"Id":7216972,"Sentence":"烹鲜十室烦言偃，摄大三年乞仲由。","Rank":0,"PoetryId":null,"Pinyin":"pēng xiān shǐ shì fán yán yǎn ，shè dà sān nián qi zhòng yóu ","Tag":null,"Explanation":null,"English":null,"Sort":2,"Dynasty":"明"},{"Id":7216973,"Sentence":"循吏能文真雅化，才人为政自风流。","Rank":0,"PoetryId":null,"Pinyin":"xún lì néng wén zhēn yā huā ，cái rén wéi zhèng zì fēng lǐu ","Tag":null,"Explanation":null,"English":null,"Sort":3,"Dynasty":"明"},{"Id":7216974,"Sentence":"不须长袖工新舞，更向原田舍旧谋。","Rank":0,"PoetryId":null,"Pinyin":"bú xū cháng xìu gōng xīn wǔ ，gēng xiàng yuán tián shě jìu móu ","Tag":null,"Explanation":null,"English":null,"Sort":4,"Dynasty":"明"},{"Id":7216975,"Sentence":"琴榻柳藏宾阁寂，印床花覆讼庭幽。","Rank":0,"PoetryId":null,"Pinyin":"qǐn tà liu cáng bīn gé jì ，yìn chuáng huā fù sòng tǐng yōu ","Tag":null,"Explanation":null,"English":null,"Sort":5,"Dynasty":"明"},{"Id":7216976,"Sentence":"看山应识金银气，破璧能令鬼蜮愁。","Rank":0,"PoetryId":null,"Pinyin":"kān shān yīng shǐ jīn yǐn qì ，pò bì néng ling gui yù chóu ","Tag":null,"Explanation":null,"English":null,"Sort":6,"Dynasty":"明"},{"Id":7216977,"Sentence":"抚字喜闻先蔀屋，巡行莫惜访沧洲。","Rank":0,"PoetryId":null,"Pinyin":"fǔ zì xi wén xiān bù wū ，xún háng mò xī fǎng cāng zhōu ","Tag":null,"Explanation":null,"English":null,"Sort":7,"Dynasty":"明"},{"Id":7216978,"Sentence":"医疮已乏心头肉，照水须哀胯下瘤。","Rank":0,"PoetryId":null,"Pinyin":"yī chuāng yi fá xīn tóu ròu ，zhào shui xū āi kuà xià lǐu ","Tag":null,"Explanation":null,"English":null,"Sort":8,"Dynasty":"明"},{"Id":7216979,"Sentence":"两境四民歌五裤，一贤二邑解全牛。","Rank":0,"PoetryId":null,"Pinyin":"liǎng jìng sì mǐn gē wǔ kù ，yī xián èr yì jiě quán nǐu ","Tag":null,"Explanation":null,"English":null,"Sort":9,"Dynasty":"明"},{"Id":7216980,"Sentence":"珠常还浦龙编户，海不扬波蜃结楼。","Rank":0,"PoetryId":null,"Pinyin":"zhū cháng hái pǔ lóng biān hù ，hǎi bú yáng bō shèn jiē lóu ","Tag":null,"Explanation":null,"English":null,"Sort":10,"Dynasty":"明"},{"Id":7216981,"Sentence":"绮岁孔融曾御李，白头王粲欲依刘。","Rank":0,"PoetryId":null,"Pinyin":"qi suì kǒng róng céng yù li ，bái tóu wáng càn yù yī lǐu ","Tag":null,"Explanation":null,"English":null,"Sort":11,"Dynasty":"明"},{"Id":7216982,"Sentence":"择枝绕月同飞鹊，避地浮家狎野鸥。","Rank":0,"PoetryId":null,"Pinyin":"zé zhī rào yuè tóng fēi què ，bì 地fú gū xiá yě ōu ","Tag":null,"Explanation":null,"English":null,"Sort":12,"Dynasty":"明"},{"Id":7216983,"Sentence":"闵贡岂为安邑累，临邛休厌马卿游。","Rank":0,"PoetryId":null,"Pinyin":"min gòng qi wéi ān yì léi ，lǐn qióng xīu yā mǎ qīng yóu ","Tag":null,"Explanation":null,"English":null,"Sort":13,"Dynasty":"明"},{"Id":7216984,"Sentence":"江头看竹还须主，不学君家老子猷。","Rank":0,"PoetryId":null,"Pinyin":"jiāng tóu kān zhú hái xū zhǔ ，bú xué jūn gū lǎo zi yóu ","Tag":null,"Explanation":null,"English":null,"Sort":14,"Dynasty":"明"}]}