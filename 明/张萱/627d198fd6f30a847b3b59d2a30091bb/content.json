{"Id":686933,"Title":"己酉冬夜泊海珠寺书怀时有出守之报计当投劾故稍及之","Dynasty":"明","Author":"张萱","Context":"一江晴色满蒹葭，水寺寻僧系客槎。谩说新恩荣五马，且从老衲问三车。戈船斫岸潮初上，海客收帆日正斜。暂向空门分半榻，香炉茗椀足生涯。琳宫醮水影层层，客夜危栏笑独凭。乞法喜逢钟后饭，摊书时借佛前灯。吹风潮送城头角，载月船呼渡口僧。为问鲛人何事泣，泪珠迸作石崚嶒。篝灯襆被宿招提，莫向风尘问路岐。去国尚留三尺铁，回头竟是一枰棋。深宵露洗尊前月，未晓钟催枕上诗。最喜投閒身尚健，肯将清恨赋江蓠。篇舟何事到禅关，曾向三生石上还。蜃气迎风幡不动，鼍更叠浪月初弯。敲灯得句唯招隐，卖赋馀钱好买山。从此江边清梦稳，不须迢递绕朝班。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"627d198fd6f30a847b3b59d2a30091bb","Step":0,"Verses":[{"Id":6163589,"Sentence":"一江晴色满蒹葭，水寺寻僧系客槎。","Rank":0,"PoetryId":null,"Pinyin":"yī jiāng qǐng sè mǎn jiān jiā ，shui sì xún sēng jì kè chá ","Tag":null,"Explanation":null,"English":null,"Sort":0,"Dynasty":"明"},{"Id":6163590,"Sentence":"谩说新恩荣五马，且从老衲问三车。","Rank":0,"PoetryId":null,"Pinyin":"mán shuì xīn ēn róng wǔ mǎ ，jū cóng lǎo nà wèn sān chē ","Tag":null,"Explanation":null,"English":null,"Sort":1,"Dynasty":"明"},{"Id":6163591,"Sentence":"戈船斫岸潮初上，海客收帆日正斜。","Rank":0,"PoetryId":null,"Pinyin":"gē chuán zhuó àn cháo chū shǎng ，hǎi kè shōu fān rì zhēng xié ","Tag":null,"Explanation":null,"English":null,"Sort":2,"Dynasty":"明"},{"Id":6163592,"Sentence":"暂向空门分半榻，香炉茗椀足生涯。","Rank":0,"PoetryId":null,"Pinyin":"zàn xiàng kōng mén fēn bàn tà ，xiāng lú mǐng wǎn zú shēng yá ","Tag":null,"Explanation":null,"English":null,"Sort":3,"Dynasty":"明"},{"Id":6163593,"Sentence":"琳宫醮水影层层，客夜危栏笑独凭。","Rank":0,"PoetryId":null,"Pinyin":"lǐn gōng jiào shui ying céng céng ，kè yè wēi lán xiào dú pǐng ","Tag":null,"Explanation":null,"English":null,"Sort":4,"Dynasty":"明"},{"Id":6163594,"Sentence":"乞法喜逢钟后饭，摊书时借佛前灯。","Rank":0,"PoetryId":null,"Pinyin":"qi fǎ xi féng zhōng hòu fàn ，tān shū shǐ jiè fó qián dēng ","Tag":null,"Explanation":null,"English":null,"Sort":5,"Dynasty":"明"},{"Id":6163595,"Sentence":"吹风潮送城头角，载月船呼渡口僧。","Rank":0,"PoetryId":null,"Pinyin":"chuī fēng cháo sòng chéng tóu jiǎo ，zǎi yuè chuán hū dù kǒu sēng ","Tag":null,"Explanation":null,"English":null,"Sort":6,"Dynasty":"明"},{"Id":6163596,"Sentence":"为问鲛人何事泣，泪珠迸作石崚嶒。","Rank":0,"PoetryId":null,"Pinyin":"wéi wèn jiāo rén hé shì qì ，lèi zhū bèng zuō dàn lǐng céng ","Tag":null,"Explanation":null,"English":null,"Sort":7,"Dynasty":"明"},{"Id":6163597,"Sentence":"篝灯襆被宿招提，莫向风尘问路岐。","Rank":0,"PoetryId":null,"Pinyin":"gōu dēng fú bèi sù qiáo dī ，mò xiàng fēng chén wèn lù qǐ ","Tag":null,"Explanation":null,"English":null,"Sort":8,"Dynasty":"明"},{"Id":6163598,"Sentence":"去国尚留三尺铁，回头竟是一枰棋。","Rank":0,"PoetryId":null,"Pinyin":"qù guó shàng lǐu sān chě tiě ，huǐ tóu jìng shì yī pǐng qǐ ","Tag":null,"Explanation":null,"English":null,"Sort":9,"Dynasty":"明"},{"Id":6163599,"Sentence":"深宵露洗尊前月，未晓钟催枕上诗。","Rank":0,"PoetryId":null,"Pinyin":"shēn xiāo lòu xi zūn qián yuè ，wèi xiǎo zhōng cuī zhěn shǎng shī ","Tag":null,"Explanation":null,"English":null,"Sort":10,"Dynasty":"明"},{"Id":6163600,"Sentence":"最喜投閒身尚健，肯将清恨赋江蓠。","Rank":0,"PoetryId":null,"Pinyin":"zuì xi tóu jiān shēn shàng jiàn ，kěn jiāng qīng hèn fù jiāng lǐ ","Tag":null,"Explanation":null,"English":null,"Sort":11,"Dynasty":"明"},{"Id":6163601,"Sentence":"篇舟何事到禅关，曾向三生石上还。","Rank":0,"PoetryId":null,"Pinyin":"piān zhōu hé shì dào chán guān ，céng xiàng sān shēng dàn shǎng hái ","Tag":null,"Explanation":null,"English":null,"Sort":12,"Dynasty":"明"},{"Id":6163602,"Sentence":"蜃气迎风幡不动，鼍更叠浪月初弯。","Rank":0,"PoetryId":null,"Pinyin":"shèn qì yǐng fēng fān bú dòng ，tuó gēng dié làng yuè chū wān ","Tag":null,"Explanation":null,"English":null,"Sort":13,"Dynasty":"明"},{"Id":6163603,"Sentence":"敲灯得句唯招隐，卖赋馀钱好买山。","Rank":0,"PoetryId":null,"Pinyin":"qiāo dēng dé gōu wéi qiáo yin ，mài fù yú qián hǎo mǎi shān ","Tag":null,"Explanation":null,"English":null,"Sort":14,"Dynasty":"明"},{"Id":6163604,"Sentence":"从此江边清梦稳，不须迢递绕朝班。","Rank":0,"PoetryId":null,"Pinyin":"cóng ci jiāng biān qīng mèng wěn ，bú xū tiáo dì rào cháo bān ","Tag":null,"Explanation":null,"English":null,"Sort":15,"Dynasty":"明"}]}