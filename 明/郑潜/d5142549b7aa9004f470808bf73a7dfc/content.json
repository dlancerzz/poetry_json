{"Id":693162,"Title":"穷年守岁五首","Dynasty":"明","Author":"郑潜","Context":"穷年百忧集，怅然怀故居。故居渺何许，亲爱当何如。严君赣东邑，道阻音问疏。近使岭表来，分寄廪禄馀。新舂雪三斗，喜给旬浃储。加餐拜深恩，甘旨惭久虚。谁知海邦客，弹铗歌无鱼。穷年百忧集，起坐不遑安。仰事既有愧，俯育亦腼颜。北风欺破屋，敝裘讵禁寒。挑灯理遗编，地炉燃草菅。贤哲坐困阨，荣辱何能干。鄙夫利誇捷，涉世如转丸。吾独拙且迂，挥解强为欢。穷年百忧集，邈然思故人。故人霄汉立，迥绝谁与伦。忠贞冠白日，美质辉青春。皎皎时所污，滔滔同缁磷。人心苟存朴，世道或返淳。奈何末流弊，鱼目乃混珍。何时五云下，一笑平生亲。穷年百忧散，心事梅花知。萧然四壁空，简书任纷披。亲朋馈糇粮，邻里遗酒卮。取与随所适，焉计穷通为。微名苦愚人，颠倒尘网羁。冰霜不相贷，风云浩难追。长歌以卒岁，勋业知何时。穷年坐未尽，新岁行相迎。曙光接海色，微雨兼飞霙。振衣趋幕府，矫首瞻祌京。缥缈鹓鹭班，中有韦布行。吾生胡独难，奔走事远征。五见海峤春，万邦怀圣明。举酒寿天地，当饮不尽觥。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d5142549b7aa9004f470808bf73a7dfc","Step":0,"Verses":[{"Id":6236339,"Sentence":"穷年百忧集，怅然怀故居。","Rank":0,"PoetryId":null,"Pinyin":"qióng nián bǎi yōu jǐ ，chàng rán huái gù jū ","Tag":null,"Explanation":null,"English":null,"Sort":0,"Dynasty":"明"},{"Id":6236340,"Sentence":"故居渺何许，亲爱当何如。","Rank":0,"PoetryId":null,"Pinyin":"gù jū miǎo hé hǔ ，qīn ài dāng hé rú ","Tag":null,"Explanation":null,"English":null,"Sort":1,"Dynasty":"明"},{"Id":6236341,"Sentence":"严君赣东邑，道阻音问疏。","Rank":0,"PoetryId":null,"Pinyin":"yán jūn gàn dōng yì ，dāo zǔ yīn wèn shū ","Tag":null,"Explanation":null,"English":null,"Sort":2,"Dynasty":"明"},{"Id":6236342,"Sentence":"近使岭表来，分寄廪禄馀。","Rank":0,"PoetryId":null,"Pinyin":"jìn shi ling biǎo lái ，fēn jì lin lù yú ","Tag":null,"Explanation":null,"English":null,"Sort":3,"Dynasty":"明"},{"Id":6236343,"Sentence":"新舂雪三斗，喜给旬浃储。","Rank":0,"PoetryId":null,"Pinyin":"xīn chōng xuě sān dǒu ，xi gěi xún jiā chǔ ","Tag":null,"Explanation":null,"English":null,"Sort":4,"Dynasty":"明"},{"Id":6236344,"Sentence":"加餐拜深恩，甘旨惭久虚。","Rank":0,"PoetryId":null,"Pinyin":"jiā cān bài shēn ēn ，gān zhi cán jiu xū ","Tag":null,"Explanation":null,"English":null,"Sort":5,"Dynasty":"明"},{"Id":6236345,"Sentence":"谁知海邦客，弹铗歌无鱼。","Rank":0,"PoetryId":null,"Pinyin":"shéi zhī hǎi bāng kè ，dàn jiá gē mó yú ","Tag":null,"Explanation":null,"English":null,"Sort":6,"Dynasty":"明"},{"Id":6236346,"Sentence":"穷年百忧集，起坐不遑安。","Rank":0,"PoetryId":null,"Pinyin":"qióng nián bǎi yōu jǐ ，qi zuò bú huáng ān ","Tag":null,"Explanation":null,"English":null,"Sort":7,"Dynasty":"明"},{"Id":6236347,"Sentence":"仰事既有愧，俯育亦腼颜。","Rank":0,"PoetryId":null,"Pinyin":"yǎng shì jì yǒu kuì ，fǔ yō yì miǎn yán ","Tag":null,"Explanation":null,"English":null,"Sort":8,"Dynasty":"明"},{"Id":6236348,"Sentence":"北风欺破屋，敝裘讵禁寒。","Rank":0,"PoetryId":null,"Pinyin":"běi fēng qī pò wū ，bì qǐu jù jīn hán ","Tag":null,"Explanation":null,"English":null,"Sort":9,"Dynasty":"明"},{"Id":6236349,"Sentence":"挑灯理遗编，地炉燃草菅。","Rank":0,"PoetryId":null,"Pinyin":"tiāo dēng li wèi biān ，地lú rán cǎo jiān ","Tag":null,"Explanation":null,"English":null,"Sort":10,"Dynasty":"明"},{"Id":6236350,"Sentence":"贤哲坐困阨，荣辱何能干。","Rank":0,"PoetryId":null,"Pinyin":"xián zhé zuò kùn ài ，róng rǔ hé néng gān ","Tag":null,"Explanation":null,"English":null,"Sort":11,"Dynasty":"明"},{"Id":6236351,"Sentence":"鄙夫利誇捷，涉世如转丸。","Rank":0,"PoetryId":null,"Pinyin":"bi fū lì kuā jié ，shè shì rú zhuǎi wán ","Tag":null,"Explanation":null,"English":null,"Sort":12,"Dynasty":"明"},{"Id":6236352,"Sentence":"吾独拙且迂，挥解强为欢。","Rank":0,"PoetryId":null,"Pinyin":"wú dú zhuō jū yū ，huī jiě jiàng wéi huān ","Tag":null,"Explanation":null,"English":null,"Sort":13,"Dynasty":"明"},{"Id":6236353,"Sentence":"穷年百忧集，邈然思故人。","Rank":0,"PoetryId":null,"Pinyin":"qióng nián bǎi yōu jǐ ，miǎo rán sāi gù rén ","Tag":null,"Explanation":null,"English":null,"Sort":14,"Dynasty":"明"},{"Id":6236354,"Sentence":"故人霄汉立，迥绝谁与伦。","Rank":0,"PoetryId":null,"Pinyin":"gù rén xiāo hàn lì ，jiǒng jué shéi yú lún ","Tag":null,"Explanation":null,"English":null,"Sort":15,"Dynasty":"明"},{"Id":6236355,"Sentence":"忠贞冠白日，美质辉青春。","Rank":0,"PoetryId":null,"Pinyin":"zhōng zhēn guān bái rì ，měi zhì huī qīng chūn ","Tag":null,"Explanation":null,"English":null,"Sort":16,"Dynasty":"明"},{"Id":6236356,"Sentence":"皎皎时所污，滔滔同缁磷。","Rank":0,"PoetryId":null,"Pinyin":"jiǎo jiǎo shǐ suǒ wū ，tāo tāo tóng zī lǐn ","Tag":null,"Explanation":null,"English":null,"Sort":17,"Dynasty":"明"},{"Id":6236357,"Sentence":"人心苟存朴，世道或返淳。","Rank":0,"PoetryId":null,"Pinyin":"rén xīn gǒu cún piáo ，shì dāo huò fǎn chún ","Tag":null,"Explanation":null,"English":null,"Sort":18,"Dynasty":"明"},{"Id":6236358,"Sentence":"奈何末流弊，鱼目乃混珍。","Rank":0,"PoetryId":null,"Pinyin":"nài hé mò lǐu bì ，yú mù nǎi hún zhēn ","Tag":null,"Explanation":null,"English":null,"Sort":19,"Dynasty":"明"},{"Id":6236359,"Sentence":"何时五云下，一笑平生亲。","Rank":0,"PoetryId":null,"Pinyin":"hé shǐ wǔ yún xià ，yī xiào pǐng shēng qīn ","Tag":null,"Explanation":null,"English":null,"Sort":20,"Dynasty":"明"},{"Id":6236360,"Sentence":"穷年百忧散，心事梅花知。","Rank":0,"PoetryId":null,"Pinyin":"qióng nián bǎi yōu sǎn ，xīn shì méi huā zhī ","Tag":null,"Explanation":null,"English":null,"Sort":21,"Dynasty":"明"},{"Id":6236361,"Sentence":"萧然四壁空，简书任纷披。","Rank":0,"PoetryId":null,"Pinyin":"xiāo rán sì bì kōng ，jiǎn shū rén fēn pī ","Tag":null,"Explanation":null,"English":null,"Sort":22,"Dynasty":"明"},{"Id":6236362,"Sentence":"亲朋馈糇粮，邻里遗酒卮。","Rank":0,"PoetryId":null,"Pinyin":"qīn péng kuì hóu liáng ，lǐn li wèi jiu zhī ","Tag":null,"Explanation":null,"English":null,"Sort":23,"Dynasty":"明"},{"Id":6236363,"Sentence":"取与随所适，焉计穷通为。","Rank":0,"PoetryId":null,"Pinyin":"qǔ yú suǐ suǒ kuò ，yān jì qióng tōng wéi ","Tag":null,"Explanation":null,"English":null,"Sort":24,"Dynasty":"明"},{"Id":6236364,"Sentence":"微名苦愚人，颠倒尘网羁。","Rank":0,"PoetryId":null,"Pinyin":"wēi mǐng kǔ yú rén ，diān dǎo chén wǎng jī ","Tag":null,"Explanation":null,"English":null,"Sort":25,"Dynasty":"明"},{"Id":6236365,"Sentence":"冰霜不相贷，风云浩难追。","Rank":0,"PoetryId":null,"Pinyin":"bīng shuāng bú xiāng dài ，fēng yún hào nán zhuī ","Tag":null,"Explanation":null,"English":null,"Sort":26,"Dynasty":"明"},{"Id":6236366,"Sentence":"长歌以卒岁，勋业知何时。","Rank":0,"PoetryId":null,"Pinyin":"cháng gē yi cù suì ，xūn yè zhī hé shǐ ","Tag":null,"Explanation":null,"English":null,"Sort":27,"Dynasty":"明"},{"Id":6236367,"Sentence":"穷年坐未尽，新岁行相迎。","Rank":0,"PoetryId":null,"Pinyin":"qióng nián zuò wèi jin ，xīn suì háng xiāng yǐng ","Tag":null,"Explanation":null,"English":null,"Sort":28,"Dynasty":"明"},{"Id":6236368,"Sentence":"曙光接海色，微雨兼飞霙。","Rank":0,"PoetryId":null,"Pinyin":"shǔ guāng jiē hǎi sè ，wēi yǔ jiān fēi yāng ","Tag":null,"Explanation":null,"English":null,"Sort":29,"Dynasty":"明"},{"Id":6236369,"Sentence":"振衣趋幕府，矫首瞻祌京。","Rank":0,"PoetryId":null,"Pinyin":"zhèn yī qū mù fǔ ，jiáo shǒu zhān chōng jīng ","Tag":null,"Explanation":null,"English":null,"Sort":30,"Dynasty":"明"},{"Id":6236370,"Sentence":"缥缈鹓鹭班，中有韦布行。","Rank":0,"PoetryId":null,"Pinyin":"piāo miǎo yuān lù bān ，zhōng yǒu wéi bù háng ","Tag":null,"Explanation":null,"English":null,"Sort":31,"Dynasty":"明"},{"Id":6236371,"Sentence":"吾生胡独难，奔走事远征。","Rank":0,"PoetryId":null,"Pinyin":"wú shēng hú dú nán ，bēn zǒu shì yuǎn zhēng ","Tag":null,"Explanation":null,"English":null,"Sort":32,"Dynasty":"明"},{"Id":6236372,"Sentence":"五见海峤春，万邦怀圣明。","Rank":0,"PoetryId":null,"Pinyin":"wǔ jiàn hǎi jiào chūn ，mò bāng huái shèng mǐng ","Tag":null,"Explanation":null,"English":null,"Sort":33,"Dynasty":"明"},{"Id":6236373,"Sentence":"举酒寿天地，当饮不尽觥。","Rank":0,"PoetryId":null,"Pinyin":"jǔ jiu shòu tiān 地，dāng yin bú jin gōng ","Tag":null,"Explanation":null,"English":null,"Sort":34,"Dynasty":"明"}]}