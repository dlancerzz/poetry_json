{"Id":579997,"Title":"放鳖行","Dynasty":"明","Author":"黄衷","Context":"苍头沙市笑以呼，双鳖止费六青蚨。北人到死不知味，枉教枵腹如悬壶。庖丁拂刀古水白，腥涎染锷□苔滑。壳间闭眼立香脂，藏头疑怖持权客。君不见烹鼋召诸子，鼎前怏怏强臣指。国君嗜味且复然，况我平生佩兰士。卫河秋水昏朝雾，纵渠棹尾泥中去。顽形岂解识恩私，不似神龟能左顾。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d6f3e937c377c0d6727daa842370b9e7","Step":0,"Verses":[{"Id":7147870,"Sentence":"苍头沙市笑以呼，双鳖止费六青蚨。","Rank":0,"PoetryId":null,"Pinyin":"cāng tóu shā shì xiào yi hū ，shuāng biē zhi fèi lìu qīng fú ","Tag":null,"Explanation":null,"English":null,"Sort":0,"Dynasty":"明"},{"Id":7147871,"Sentence":"北人到死不知味，枉教枵腹如悬壶。","Rank":0,"PoetryId":null,"Pinyin":"běi rén dào si bú zhī wèi ，wǎng jiāo xiāo fù rú xuán hú ","Tag":null,"Explanation":null,"English":null,"Sort":1,"Dynasty":"明"},{"Id":7147872,"Sentence":"庖丁拂刀古水白，腥涎染锷□苔滑。","Rank":0,"PoetryId":null,"Pinyin":"páo dīng bì dāo gǔ shui bái ，xīng xián rǎn è □tāi huá ","Tag":null,"Explanation":null,"English":null,"Sort":2,"Dynasty":"明"},{"Id":7147873,"Sentence":"壳间闭眼立香脂，藏头疑怖持权客。","Rank":0,"PoetryId":null,"Pinyin":"ké jiān bì yǎn lì xiāng zhī ，cáng tóu yǐ bù chǐ quán kè ","Tag":null,"Explanation":null,"English":null,"Sort":3,"Dynasty":"明"},{"Id":7147874,"Sentence":"君不见烹鼋召诸子，鼎前怏怏强臣指。","Rank":0,"PoetryId":null,"Pinyin":"jūn bú jiàn pēng yuán shào zhū zi ，ding qián yàng yàng jiàng chén zhi ","Tag":null,"Explanation":null,"English":null,"Sort":4,"Dynasty":"明"},{"Id":7147875,"Sentence":"国君嗜味且复然，况我平生佩兰士。","Rank":0,"PoetryId":null,"Pinyin":"guó jūn shì wèi jū fù rán ，kuàng wǒ pǐng shēng pèi lán shì ","Tag":null,"Explanation":null,"English":null,"Sort":5,"Dynasty":"明"},{"Id":7147876,"Sentence":"卫河秋水昏朝雾，纵渠棹尾泥中去。","Rank":0,"PoetryId":null,"Pinyin":"wèi hé qīu shui hūn cháo wù ，zòng qú zhào wěi nǐ zhōng qù ","Tag":null,"Explanation":null,"English":null,"Sort":6,"Dynasty":"明"},{"Id":7147877,"Sentence":"顽形岂解识恩私，不似神龟能左顾。","Rank":0,"PoetryId":null,"Pinyin":"wán xǐng qi jiě shǐ ēn sī ，bú shì shén guī néng zuǒ gù ","Tag":null,"Explanation":null,"English":null,"Sort":7,"Dynasty":"明"}]}