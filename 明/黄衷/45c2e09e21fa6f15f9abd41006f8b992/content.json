{"Id":580535,"Title":"发荆南","Dynasty":"明","Author":"黄衷","Context":"扬旌西出郊，雾重林薮湿。橹指沙岸草，春芽向戢戢。亭午殷其雷，尽启百虫蛰。神龙尚深蟠，蛙蚓纷合沓。吾何远行游，旦夕异丘陌。长怀负蒸黎，况敢辞物役。策短不资身，皓髯讵如戟。开箧把旧书，自愧老无得。黾勉追前纵，暗性忘险僻。日斜立船头，滩高浪花白。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"45c2e09e21fa6f15f9abd41006f8b992","Step":0,"Verses":[{"Id":7149865,"Sentence":"扬旌西出郊，雾重林薮湿。","Rank":0,"PoetryId":null,"Pinyin":"yáng jīng xī chū jiāo ，wù chóng lǐn sǒu shī ","Tag":null,"Explanation":null,"English":null,"Sort":0,"Dynasty":"明"},{"Id":7149866,"Sentence":"橹指沙岸草，春芽向戢戢。","Rank":0,"PoetryId":null,"Pinyin":"lǔ zhi shā àn cǎo ，chūn yá xiàng jǐ jǐ ","Tag":null,"Explanation":null,"English":null,"Sort":1,"Dynasty":"明"},{"Id":7149867,"Sentence":"亭午殷其雷，尽启百虫蛰。","Rank":0,"PoetryId":null,"Pinyin":"tǐng wǔ yān jī léi ，jin qi bǎi chóng zhé ","Tag":null,"Explanation":null,"English":null,"Sort":2,"Dynasty":"明"},{"Id":7149868,"Sentence":"神龙尚深蟠，蛙蚓纷合沓。","Rank":0,"PoetryId":null,"Pinyin":"shén lóng shàng shēn pán ，wā yin fēn gě dá ","Tag":null,"Explanation":null,"English":null,"Sort":3,"Dynasty":"明"},{"Id":7149869,"Sentence":"吾何远行游，旦夕异丘陌。","Rank":0,"PoetryId":null,"Pinyin":"wú hé yuǎn háng yóu ，dàn xī yì qīu mò ","Tag":null,"Explanation":null,"English":null,"Sort":4,"Dynasty":"明"},{"Id":7149870,"Sentence":"长怀负蒸黎，况敢辞物役。","Rank":0,"PoetryId":null,"Pinyin":"cháng huái fù zhēng lǐ ，kuàng gǎn cǐ wù yì ","Tag":null,"Explanation":null,"English":null,"Sort":5,"Dynasty":"明"},{"Id":7149871,"Sentence":"策短不资身，皓髯讵如戟。","Rank":0,"PoetryId":null,"Pinyin":"cè duǎn bú zī shēn ，hào rán jù rú ji ","Tag":null,"Explanation":null,"English":null,"Sort":6,"Dynasty":"明"},{"Id":7149872,"Sentence":"开箧把旧书，自愧老无得。","Rank":0,"PoetryId":null,"Pinyin":"kāi qiè bǎ jìu shū ，zì kuì lǎo mó dé ","Tag":null,"Explanation":null,"English":null,"Sort":7,"Dynasty":"明"},{"Id":7149873,"Sentence":"黾勉追前纵，暗性忘险僻。","Rank":0,"PoetryId":null,"Pinyin":"miǎn miǎn zhuī qián zòng ，àn xìng wàng xiǎn pì ","Tag":null,"Explanation":null,"English":null,"Sort":8,"Dynasty":"明"},{"Id":7149874,"Sentence":"日斜立船头，滩高浪花白。","Rank":0,"PoetryId":null,"Pinyin":"rì xié lì chuán tóu ，tān gāo làng huā bái ","Tag":null,"Explanation":null,"English":null,"Sort":9,"Dynasty":"明"}]}