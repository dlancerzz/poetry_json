{"Id":514036,"Title":"元夕午门侍宴","Dynasty":"明","Author":"王称","Context":"腊雪霏微柳外消，天衢香霭逐人飘。千门火树攒珠斗，五夜笙歌下碧霄。玉醴恩颁春色早，金波影浸漏声遥。侍臣湛露将何补，愿颂康哉答圣尧。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"006436044d5420540a7b1a1b4d7c39c8","Step":0,"Verses":[{"Id":6894813,"Sentence":"腊雪霏微柳外消，天衢香霭逐人飘。","Rank":0,"PoetryId":null,"Pinyin":"là xuě fēi wēi liu wài xiāo ，tiān qú xiāng ǎi zhú rén piāo ","Tag":null,"Explanation":null,"English":null,"Sort":0,"Dynasty":"明"},{"Id":6894814,"Sentence":"千门火树攒珠斗，五夜笙歌下碧霄。","Rank":0,"PoetryId":null,"Pinyin":"qiān mén huǒ shù cuán zhū dǒu ，wǔ yè shēng gē xià bì xiāo ","Tag":null,"Explanation":null,"English":null,"Sort":1,"Dynasty":"明"},{"Id":6894815,"Sentence":"玉醴恩颁春色早，金波影浸漏声遥。","Rank":0,"PoetryId":null,"Pinyin":"yù li ēn bān chūn sè zǎo ，jīn bō ying jìn lòu shēng yáo ","Tag":null,"Explanation":null,"English":null,"Sort":2,"Dynasty":"明"},{"Id":6894816,"Sentence":"侍臣湛露将何补，愿颂康哉答圣尧。","Rank":0,"PoetryId":null,"Pinyin":"shì chén zhàn lòu jiāng hé bǔ ，yuàn sòng kāng zāi dā shèng yáo ","Tag":null,"Explanation":null,"English":null,"Sort":3,"Dynasty":"明"}]}