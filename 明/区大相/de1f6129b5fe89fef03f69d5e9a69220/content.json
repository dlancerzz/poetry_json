{"Id":605564,"Title":"赠番禺穆明府","Dynasty":"明","Author":"区大相","Context":"越井炎洲北，贲禺桂水东。神仙开胜概，良宰穆清风。海阔恩波似，春长惠化同。三城归保障，五石表年丰。政以鸣琴裕，文从制锦工。昔闻荆玉美，今见楚材雄。国瑞偏徵老，仁心欲化童。循良谁第一，推毂有群公。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"de1f6129b5fe89fef03f69d5e9a69220","Step":0,"Verses":[{"Id":6261733,"Sentence":"越井炎洲北，贲禺桂水东。","Rank":0,"PoetryId":null,"Pinyin":"yuè jing yán zhōu běi ，bēn yú guì shui dōng ","Tag":null,"Explanation":null,"English":null,"Sort":0,"Dynasty":"明"},{"Id":6261734,"Sentence":"神仙开胜概，良宰穆清风。","Rank":0,"PoetryId":null,"Pinyin":"shén xiān kāi shēng gài ，liáng zǎi mù qīng fēng ","Tag":null,"Explanation":null,"English":null,"Sort":1,"Dynasty":"明"},{"Id":6261735,"Sentence":"海阔恩波似，春长惠化同。","Rank":0,"PoetryId":null,"Pinyin":"hǎi kuò ēn bō shì ，chūn cháng huì huā tóng ","Tag":null,"Explanation":null,"English":null,"Sort":2,"Dynasty":"明"},{"Id":6261736,"Sentence":"三城归保障，五石表年丰。","Rank":0,"PoetryId":null,"Pinyin":"sān chéng guī bǎo zhàng ，wǔ dàn biǎo nián fēng ","Tag":null,"Explanation":null,"English":null,"Sort":3,"Dynasty":"明"},{"Id":6261737,"Sentence":"政以鸣琴裕，文从制锦工。","Rank":0,"PoetryId":null,"Pinyin":"zhèng yi mǐng qǐn yù ，wén cóng zhì jin gōng ","Tag":null,"Explanation":null,"English":null,"Sort":4,"Dynasty":"明"},{"Id":6261738,"Sentence":"昔闻荆玉美，今见楚材雄。","Rank":0,"PoetryId":null,"Pinyin":"xī wén jīng yù měi ，jīn jiàn chǔ cái xióng ","Tag":null,"Explanation":null,"English":null,"Sort":5,"Dynasty":"明"},{"Id":6261739,"Sentence":"国瑞偏徵老，仁心欲化童。","Rank":0,"PoetryId":null,"Pinyin":"guó ruì piān zhēng lǎo ，rén xīn yù huā tóng ","Tag":null,"Explanation":null,"English":null,"Sort":6,"Dynasty":"明"},{"Id":6261740,"Sentence":"循良谁第一，推毂有群公。","Rank":0,"PoetryId":null,"Pinyin":"xún liáng shéi dì yī ，tuī gū yǒu qún gōng ","Tag":null,"Explanation":null,"English":null,"Sort":7,"Dynasty":"明"}]}