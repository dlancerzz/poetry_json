{"Id":681309,"Title":"虞美人诗","Dynasty":"明","Author":"王洪","Context":"妾本寒家女，少小在闺门。何以丑陋姿，乃蒙君子亲。葑菲徒见采，瓦砾宁所珍。感此伉俪恩，屏营以昏晨。风云混草昧，龙蛇跃中野。日暮望咸阳，抚剑独悲叱。长驱淮楚间，转战成皋下。婉娈彼姝子，聊以娱我者。钲鼓振山谷，旌旗蔽丘原。日昃不遑食，走马上高山。岩峦杳无极，下有千仞渊。虎豹对我啼，风霜凋我颜。征人怀永叹，弱质焉所安。志士重勋业，英雄惜疆土。楚汉迭相胜，纵横靡朝暮。胜则常为雄，败则没为虏。丈夫虽鹰扬，壮心良独苦。聊且驰马归，乐此歌与舞。灞上事不集，鸿沟志已违。黥布且西逝，亚父复东归。腹心尚如此，何况他人为。畴昔京索间，释彼父与妻。信誓且不顾，恩好何足追。回首望彭城，山川郁崔嵬。日暮驻我军，劳此战者疲。今夕复何夕，闻彼将士歌。中夜为之惊，楚声一何多。茫茫阴陵道，烈风吹崇阿。慨慷一悲啸，洪水振层波。玄云结重阴，飞鸟不敢过。天其亡我乎，虞兮可奈何。弦绝由调悲，歌急知意促。妾身岂足念，君子当自勖。远图在持重，戒彼轻与速。宁为百代鬼，不受一朝辱。有骨当不朽，有魂长相逐。","PoertyType":null,"Cipai":"虞美人","Status":1,"Rank":0,"Tag":null,"Explanation":null,"First":null,"Guid":"c585cf3537622775230bdd4ae9f99366","Step":0,"Verses":[{"Id":6587814,"Sentence":"妾本寒家女，少小在闺门。","Rank":0,"PoetryId":null,"Pinyin":"qiè běn hán gū nǚ ，shǎo xiǎo zài guī mén ","Tag":null,"Explanation":null,"English":null,"Sort":0,"Dynasty":"明"},{"Id":6587815,"Sentence":"何以丑陋姿，乃蒙君子亲。","Rank":0,"PoetryId":null,"Pinyin":"hé yi chǒu lòu zī ，nǎi mēng jūn zi qīn ","Tag":null,"Explanation":null,"English":null,"Sort":1,"Dynasty":"明"},{"Id":6587816,"Sentence":"葑菲徒见采，瓦砾宁所珍。","Rank":0,"PoetryId":null,"Pinyin":"fēng fēi tú jiàn cǎi ，wǎ lì nǐng suǒ zhēn ","Tag":null,"Explanation":null,"English":null,"Sort":2,"Dynasty":"明"},{"Id":6587817,"Sentence":"感此伉俪恩，屏营以昏晨。","Rank":0,"PoetryId":null,"Pinyin":"gǎn ci kàng lì ēn ，bīng yǐng yi hūn chén ","Tag":null,"Explanation":null,"English":null,"Sort":3,"Dynasty":"明"},{"Id":6587818,"Sentence":"风云混草昧，龙蛇跃中野。","Rank":0,"PoetryId":null,"Pinyin":"fēng yún hún cǎo mèi ，lóng shé yuè zhōng yě ","Tag":null,"Explanation":null,"English":null,"Sort":4,"Dynasty":"明"},{"Id":6587819,"Sentence":"日暮望咸阳，抚剑独悲叱。","Rank":0,"PoetryId":null,"Pinyin":"rì mù wàng xián yáng ，fǔ jiàn dú bēi chì ","Tag":null,"Explanation":null,"English":null,"Sort":5,"Dynasty":"明"},{"Id":6587820,"Sentence":"长驱淮楚间，转战成皋下。","Rank":0,"PoetryId":null,"Pinyin":"cháng qū huái chǔ jiān ，zhuǎi zhàn chéng gāo xià ","Tag":null,"Explanation":null,"English":null,"Sort":6,"Dynasty":"明"},{"Id":6587821,"Sentence":"婉娈彼姝子，聊以娱我者。","Rank":0,"PoetryId":null,"Pinyin":"wǎn luán bi shū zi ，liáo yi yú wǒ zhě ","Tag":null,"Explanation":null,"English":null,"Sort":7,"Dynasty":"明"},{"Id":6587822,"Sentence":"钲鼓振山谷，旌旗蔽丘原。","Rank":0,"PoetryId":null,"Pinyin":"zhēng gǔ zhèn shān gǔ ，jīng qǐ bì qīu yuán ","Tag":null,"Explanation":null,"English":null,"Sort":8,"Dynasty":"明"},{"Id":6587823,"Sentence":"日昃不遑食，走马上高山。","Rank":0,"PoetryId":null,"Pinyin":"rì zè bú huáng shǐ ，zǒu mǎ shǎng gāo shān ","Tag":null,"Explanation":null,"English":null,"Sort":9,"Dynasty":"明"},{"Id":6587824,"Sentence":"岩峦杳无极，下有千仞渊。","Rank":0,"PoetryId":null,"Pinyin":"yán luán yǎo mó jǐ ，xià yǒu qiān rèn yuān ","Tag":null,"Explanation":null,"English":null,"Sort":10,"Dynasty":"明"},{"Id":6587825,"Sentence":"虎豹对我啼，风霜凋我颜。","Rank":0,"PoetryId":null,"Pinyin":"hū bào duì wǒ tǐ ，fēng shuāng diāo wǒ yán ","Tag":null,"Explanation":null,"English":null,"Sort":11,"Dynasty":"明"},{"Id":6587826,"Sentence":"征人怀永叹，弱质焉所安。","Rank":0,"PoetryId":null,"Pinyin":"zhēng rén huái yǒng tàn ，ruò zhì yān suǒ ān ","Tag":null,"Explanation":null,"English":null,"Sort":12,"Dynasty":"明"},{"Id":6587827,"Sentence":"志士重勋业，英雄惜疆土。","Rank":0,"PoetryId":null,"Pinyin":"zhì shì chóng xūn yè ，yīng xióng xī jiāng tǔ ","Tag":null,"Explanation":null,"English":null,"Sort":13,"Dynasty":"明"},{"Id":6587828,"Sentence":"楚汉迭相胜，纵横靡朝暮。","Rank":0,"PoetryId":null,"Pinyin":"chǔ hàn dié xiāng shēng ，zòng héng mǐ cháo mù ","Tag":null,"Explanation":null,"English":null,"Sort":14,"Dynasty":"明"},{"Id":6587829,"Sentence":"胜则常为雄，败则没为虏。","Rank":0,"PoetryId":null,"Pinyin":"shēng zé cháng wéi xióng ，bài zé méi wéi lǔ ","Tag":null,"Explanation":null,"English":null,"Sort":15,"Dynasty":"明"},{"Id":6587830,"Sentence":"丈夫虽鹰扬，壮心良独苦。","Rank":0,"PoetryId":null,"Pinyin":"zhàng fū suī yīng yáng ，zhuàng xīn liáng dú kǔ ","Tag":null,"Explanation":null,"English":null,"Sort":16,"Dynasty":"明"},{"Id":6587831,"Sentence":"聊且驰马归，乐此歌与舞。","Rank":0,"PoetryId":null,"Pinyin":"liáo jū chǐ mǎ guī ，lè ci gē yú wǔ ","Tag":null,"Explanation":null,"English":null,"Sort":17,"Dynasty":"明"},{"Id":6587832,"Sentence":"灞上事不集，鸿沟志已违。","Rank":0,"PoetryId":null,"Pinyin":"bà shǎng shì bú jǐ ，hóng gōu zhì yi wéi ","Tag":null,"Explanation":null,"English":null,"Sort":18,"Dynasty":"明"},{"Id":6587833,"Sentence":"黥布且西逝，亚父复东归。","Rank":0,"PoetryId":null,"Pinyin":"qǐng bù jū xī shì ，yà fǔ fù dōng guī ","Tag":null,"Explanation":null,"English":null,"Sort":19,"Dynasty":"明"},{"Id":6587834,"Sentence":"腹心尚如此，何况他人为。","Rank":0,"PoetryId":null,"Pinyin":"fù xīn shàng rú ci ，hé kuàng tā rén wéi ","Tag":null,"Explanation":null,"English":null,"Sort":20,"Dynasty":"明"},{"Id":6587835,"Sentence":"畴昔京索间，释彼父与妻。","Rank":0,"PoetryId":null,"Pinyin":"chóu xī jīng suǒ jiān ，shì bi fǔ yú qī ","Tag":null,"Explanation":null,"English":null,"Sort":21,"Dynasty":"明"},{"Id":6587836,"Sentence":"信誓且不顾，恩好何足追。","Rank":0,"PoetryId":null,"Pinyin":"xìn shì jū bú gù ，ēn hǎo hé zú zhuī ","Tag":null,"Explanation":null,"English":null,"Sort":22,"Dynasty":"明"},{"Id":6587837,"Sentence":"回首望彭城，山川郁崔嵬。","Rank":0,"PoetryId":null,"Pinyin":"huǐ shǒu wàng péng chéng ，shān chuān yù cuī wéi ","Tag":null,"Explanation":null,"English":null,"Sort":23,"Dynasty":"明"},{"Id":6587838,"Sentence":"日暮驻我军，劳此战者疲。","Rank":0,"PoetryId":null,"Pinyin":"rì mù zhù wǒ jūn ，láo ci zhàn zhě pǐ ","Tag":null,"Explanation":null,"English":null,"Sort":24,"Dynasty":"明"},{"Id":6587839,"Sentence":"今夕复何夕，闻彼将士歌。","Rank":0,"PoetryId":null,"Pinyin":"jīn xī fù hé xī ，wén bi jiāng shì gē ","Tag":null,"Explanation":null,"English":null,"Sort":25,"Dynasty":"明"},{"Id":6587840,"Sentence":"中夜为之惊，楚声一何多。","Rank":0,"PoetryId":null,"Pinyin":"zhōng yè wéi zhī jīng ，chǔ shēng yī hé duō ","Tag":null,"Explanation":null,"English":null,"Sort":26,"Dynasty":"明"},{"Id":6587841,"Sentence":"茫茫阴陵道，烈风吹崇阿。","Rank":0,"PoetryId":null,"Pinyin":"māng māng yīn lǐng dāo ，liè fēng chuī chóng ā ","Tag":null,"Explanation":null,"English":null,"Sort":27,"Dynasty":"明"},{"Id":6587842,"Sentence":"慨慷一悲啸，洪水振层波。","Rank":0,"PoetryId":null,"Pinyin":"kǎi kāng yī bēi xiào ，hóng shui zhèn céng bō ","Tag":null,"Explanation":null,"English":null,"Sort":28,"Dynasty":"明"},{"Id":6587843,"Sentence":"玄云结重阴，飞鸟不敢过。","Rank":0,"PoetryId":null,"Pinyin":"xuán yún jiē chóng yīn ，fēi diǎo bú gǎn guō ","Tag":null,"Explanation":null,"English":null,"Sort":29,"Dynasty":"明"},{"Id":6587844,"Sentence":"天其亡我乎，虞兮可奈何。","Rank":0,"PoetryId":null,"Pinyin":"tiān jī wáng wǒ hū ，yú xī kě nài hé ","Tag":null,"Explanation":null,"English":null,"Sort":30,"Dynasty":"明"},{"Id":6587845,"Sentence":"弦绝由调悲，歌急知意促。","Rank":0,"PoetryId":null,"Pinyin":"xián jué yóu diào bēi ，gē jǐ zhī yì cù ","Tag":null,"Explanation":null,"English":null,"Sort":31,"Dynasty":"明"},{"Id":6587846,"Sentence":"妾身岂足念，君子当自勖。","Rank":0,"PoetryId":null,"Pinyin":"qiè shēn qi zú niàn ，jūn zi dāng zì xù ","Tag":null,"Explanation":null,"English":null,"Sort":32,"Dynasty":"明"},{"Id":6587847,"Sentence":"远图在持重，戒彼轻与速。","Rank":0,"PoetryId":null,"Pinyin":"yuǎn tú zài chǐ chóng ，jiè bi qīng yú sù ","Tag":null,"Explanation":null,"English":null,"Sort":33,"Dynasty":"明"},{"Id":6587848,"Sentence":"宁为百代鬼，不受一朝辱。","Rank":0,"PoetryId":null,"Pinyin":"nǐng wéi bǎi dài gui ，bú shòu yī cháo rǔ ","Tag":null,"Explanation":null,"English":null,"Sort":34,"Dynasty":"明"},{"Id":6587849,"Sentence":"有骨当不朽，有魂长相逐。","Rank":0,"PoetryId":null,"Pinyin":"yǒu gū dāng bú xiu ，yǒu hún cháng xiāng zhú ","Tag":null,"Explanation":null,"English":null,"Sort":35,"Dynasty":"明"}]}