{"Id":643317,"Title":"九骚引 其九 抚玉镜","Dynasty":"明","Author":"葛高行文","Context":"抚玉镜之纤尘兮，光皎皎而虚明。睹此物之神圣兮，不淑见而心惊。始自轩辕之时兮，含碧水之青莹。悲朱颜其易改兮，惟寸心之不更。掷荣华于俗外兮，修礼容以为盟。鸡初鸣而披衣兮，视启明于东方。塞蹠途之旁径兮，法先圣而师乎邑姜。览回文之纵横而咏胡笳之悲歌兮，则陈哀思而何所补于三纲？于斯之时亦浮华而相尚兮，饰翡翠而道德戕。想窈窕之淑范兮，敦坤德而惟洽阳。仁风衍于百代兮，德业修于椒房。扫兰个之清洁兮，焚兽炉而炷宝香。云飞飞以绕户兮，风飂飂而袭书窗。时隆冬以冰溜兮，菊英英而吐黄。柏森森而不凋兮，松苍苍其冒霜。且草木亦有此劲操兮，吾人何可无此蕙纕！昔宋景之仁德兮，荧惑退而徙三舍。缅涂山之长子兮，内专一而兴大夏。无非仪而安处兮，修妇职以遵圣化。崇仁义以为郭兮，超世俗而为差。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"59f129a392fb75cd77bffeb5bab8d108","Step":0,"Verses":[{"Id":7308887,"Sentence":"抚玉镜之纤尘兮，光皎皎而虚明。","Rank":0,"PoetryId":null,"Pinyin":"fǔ yù jìng zhī qiàn chén xī ，guāng jiǎo jiǎo ér xū mǐng ","Tag":null,"Explanation":null,"English":null,"Sort":0,"Dynasty":"明"},{"Id":7308888,"Sentence":"睹此物之神圣兮，不淑见而心惊。","Rank":0,"PoetryId":null,"Pinyin":"dǔ ci wù zhī shén shèng xī ，bú shū jiàn ér xīn jīng ","Tag":null,"Explanation":null,"English":null,"Sort":1,"Dynasty":"明"},{"Id":7308889,"Sentence":"始自轩辕之时兮，含碧水之青莹。","Rank":0,"PoetryId":null,"Pinyin":"shi zì xuān yuán zhī shǐ xī ，hán bì shui zhī qīng yīng ","Tag":null,"Explanation":null,"English":null,"Sort":2,"Dynasty":"明"},{"Id":7308890,"Sentence":"悲朱颜其易改兮，惟寸心之不更。","Rank":0,"PoetryId":null,"Pinyin":"bēi zhū yán jī yì gǎi xī ，wéi cùn xīn zhī bú gēng ","Tag":null,"Explanation":null,"English":null,"Sort":3,"Dynasty":"明"},{"Id":7308891,"Sentence":"掷荣华于俗外兮，修礼容以为盟。","Rank":0,"PoetryId":null,"Pinyin":"zhì róng huā yú sú wài xī ，xīu li róng yi wéi méng ","Tag":null,"Explanation":null,"English":null,"Sort":4,"Dynasty":"明"},{"Id":7308892,"Sentence":"鸡初鸣而披衣兮，视启明于东方。","Rank":0,"PoetryId":null,"Pinyin":"jī chū mǐng ér pī yī xī ，shì qi mǐng yú dōng fāng ","Tag":null,"Explanation":null,"English":null,"Sort":5,"Dynasty":"明"},{"Id":7308893,"Sentence":"塞蹠途之旁径兮，法先圣而师乎邑姜。","Rank":0,"PoetryId":null,"Pinyin":"sāi zhǐ tú zhī páng jìng xī ，fǎ xiān shèng ér shī hū yì jiāng ","Tag":null,"Explanation":null,"English":null,"Sort":6,"Dynasty":"明"},{"Id":7308894,"Sentence":"览回文之纵横而咏胡笳之悲歌兮，则陈哀思而何所补于三纲？","Rank":0,"PoetryId":null,"Pinyin":"lǎn huǐ wén zhī zòng héng ér yǒng hú jiā zhī bēi gē xī ，zé chén āi sāi ér hé suǒ bǔ yú sān gāng ","Tag":null,"Explanation":null,"English":null,"Sort":7,"Dynasty":"明"},{"Id":7308895,"Sentence":"于斯之时亦浮华而相尚兮，饰翡翠而道德戕。","Rank":0,"PoetryId":null,"Pinyin":"yú sī zhī shǐ yì fú huā ér xiāng shàng xī ，shì fěi cuì ér dāo dé qiāng ","Tag":null,"Explanation":null,"English":null,"Sort":8,"Dynasty":"明"},{"Id":7308896,"Sentence":"想窈窕之淑范兮，敦坤德而惟洽阳。","Rank":0,"PoetryId":null,"Pinyin":"xiǎng yǎo tiǎo zhī shū fàn xī ，duì kūn dé ér wéi qià yáng ","Tag":null,"Explanation":null,"English":null,"Sort":9,"Dynasty":"明"},{"Id":7308897,"Sentence":"仁风衍于百代兮，德业修于椒房。","Rank":0,"PoetryId":null,"Pinyin":"rén fēng yǎn yú bǎi dài xī ，dé yè xīu yú jiāo fáng ","Tag":null,"Explanation":null,"English":null,"Sort":10,"Dynasty":"明"},{"Id":7308898,"Sentence":"扫兰个之清洁兮，焚兽炉而炷宝香。","Rank":0,"PoetryId":null,"Pinyin":"sǎo lán gě zhī qīng jié xī ，fén shòu lú ér zhù bǎo xiāng ","Tag":null,"Explanation":null,"English":null,"Sort":11,"Dynasty":"明"},{"Id":7308899,"Sentence":"云飞飞以绕户兮，风飂飂而袭书窗。","Rank":0,"PoetryId":null,"Pinyin":"yún fēi fēi yi rào hù xī ，fēng liáo liáo ér xǐ shū chuāng ","Tag":null,"Explanation":null,"English":null,"Sort":12,"Dynasty":"明"},{"Id":7308900,"Sentence":"时隆冬以冰溜兮，菊英英而吐黄。","Rank":0,"PoetryId":null,"Pinyin":"shǐ lōng dōng yi bīng līu xī ，jú yīng yīng ér tǔ huáng ","Tag":null,"Explanation":null,"English":null,"Sort":13,"Dynasty":"明"},{"Id":7308901,"Sentence":"柏森森而不凋兮，松苍苍其冒霜。","Rank":0,"PoetryId":null,"Pinyin":"bǎi sēn sēn ér bú diāo xī ，sōng cāng cāng jī mào shuāng ","Tag":null,"Explanation":null,"English":null,"Sort":14,"Dynasty":"明"},{"Id":7308902,"Sentence":"且草木亦有此劲操兮，吾人何可无此蕙纕！","Rank":0,"PoetryId":null,"Pinyin":"jū cǎo mù yì yǒu ci jìn cāo xī ，wú rén hé kě mó ci huì rǎng ","Tag":null,"Explanation":null,"English":null,"Sort":15,"Dynasty":"明"},{"Id":7308903,"Sentence":"昔宋景之仁德兮，荧惑退而徙三舍。","Rank":0,"PoetryId":null,"Pinyin":"xī sòng jing zhī rén dé xī ，yǐng huò tuì ér xi sān shě ","Tag":null,"Explanation":null,"English":null,"Sort":16,"Dynasty":"明"},{"Id":7308904,"Sentence":"缅涂山之长子兮，内专一而兴大夏。","Rank":0,"PoetryId":null,"Pinyin":"miǎn tú shān zhī cháng zi xī ，nèi zhuān yī ér xīng dà xià ","Tag":null,"Explanation":null,"English":null,"Sort":17,"Dynasty":"明"},{"Id":7308905,"Sentence":"无非仪而安处兮，修妇职以遵圣化。","Rank":0,"PoetryId":null,"Pinyin":"mó fēi yǐ ér ān chǔ xī ，xīu fù zhǐ yi zūn shèng huā ","Tag":null,"Explanation":null,"English":null,"Sort":18,"Dynasty":"明"},{"Id":7308906,"Sentence":"崇仁义以为郭兮，超世俗而为差。","Rank":0,"PoetryId":null,"Pinyin":"chóng rén yǐ yi wéi guō xī ，chāo shì sú ér wéi chā ","Tag":null,"Explanation":null,"English":null,"Sort":19,"Dynasty":"明"}]}