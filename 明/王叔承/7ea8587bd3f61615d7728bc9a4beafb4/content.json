{"Id":469221,"Title":"石鼓歌","Dynasty":"明","Author":"王叔承","Context":"呜呼！仓颉莽千古，即生史籀亦尘土。太学之东孔庙门，何得乾坤留石鼓。奇珍岁久魂离魄，古文断落增艰涩。野禽剥藓枯皮苍，山虫蚀土朽骨白。日照犹看星斗移，雨来恐有龙蛇出。当年此鼓流陈仓，骆驼欲载周文章。贵如郜鼎宜在庙，祭酒却谓韩生狂。后遭郑馀稍显异，宋家始能归大梁。黄金填字石所丑，靖康离乱鼓北走。埋没胡尘二百年，或落农家舂作臼。文皇有意置成均，敕使鬼神永诃守。我曾扪读慨夙怀，长揖宣尼洒杯酒。周宣昔狩岐阳时，籀文烂漫天王辞。石鼓隐见不可测，佛龛遗字争传奇。大篆分流及蔡氏，作者日下江河毕。峄山火迸秦王石，世间墨本空枣梨。钟王亦似涉靡丽，忽瞻石鼓兴惭悲。时乎通变圣不免，工正我吾皆其微。但愿君王重吉甫，朝廷再树中兴碑。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7ea8587bd3f61615d7728bc9a4beafb4","Step":0,"Verses":[{"Id":6133133,"Sentence":"呜呼！","Rank":0,"PoetryId":null,"Pinyin":"wū hū ","Tag":null,"Explanation":null,"English":null,"Sort":0,"Dynasty":"明"},{"Id":6133134,"Sentence":"仓颉莽千古，即生史籀亦尘土。","Rank":0,"PoetryId":null,"Pinyin":"cāng jié mǎng qiān gǔ ，jǐ shēng shi zhòu yì chén tǔ ","Tag":null,"Explanation":null,"English":null,"Sort":1,"Dynasty":"明"},{"Id":6133135,"Sentence":"太学之东孔庙门，何得乾坤留石鼓。","Rank":0,"PoetryId":null,"Pinyin":"tài xué zhī dōng kǒng miào mén ，hé dé gān kūn lǐu dàn gǔ ","Tag":null,"Explanation":null,"English":null,"Sort":2,"Dynasty":"明"},{"Id":6133136,"Sentence":"奇珍岁久魂离魄，古文断落增艰涩。","Rank":0,"PoetryId":null,"Pinyin":"jī zhēn suì jiu hún lǐ bó ，gǔ wén duàn là zēng jiān sè ","Tag":null,"Explanation":null,"English":null,"Sort":3,"Dynasty":"明"},{"Id":6133137,"Sentence":"野禽剥藓枯皮苍，山虫蚀土朽骨白。","Rank":0,"PoetryId":null,"Pinyin":"yě qǐn bāo xiǎn kū pǐ cāng ，shān chóng shǐ tǔ xiu gū bái ","Tag":null,"Explanation":null,"English":null,"Sort":4,"Dynasty":"明"},{"Id":6133138,"Sentence":"日照犹看星斗移，雨来恐有龙蛇出。","Rank":0,"PoetryId":null,"Pinyin":"rì zhào yóu kān xīng dǒu yǐ ，yǔ lái kǒng yǒu lóng shé chū ","Tag":null,"Explanation":null,"English":null,"Sort":5,"Dynasty":"明"},{"Id":6133139,"Sentence":"当年此鼓流陈仓，骆驼欲载周文章。","Rank":0,"PoetryId":null,"Pinyin":"dāng nián ci gǔ lǐu chén cāng ，jià tuó yù zǎi zhōu wén zhāng ","Tag":null,"Explanation":null,"English":null,"Sort":6,"Dynasty":"明"},{"Id":6133140,"Sentence":"贵如郜鼎宜在庙，祭酒却谓韩生狂。","Rank":0,"PoetryId":null,"Pinyin":"guì rú gào ding yǐ zài miào ，jì jiu què wèi hán shēng kuáng ","Tag":null,"Explanation":null,"English":null,"Sort":7,"Dynasty":"明"},{"Id":6133141,"Sentence":"后遭郑馀稍显异，宋家始能归大梁。","Rank":0,"PoetryId":null,"Pinyin":"hòu zāo zhèng yú shāo xiǎn yì ，sòng gū shi néng guī dà liáng ","Tag":null,"Explanation":null,"English":null,"Sort":8,"Dynasty":"明"},{"Id":6133142,"Sentence":"黄金填字石所丑，靖康离乱鼓北走。","Rank":0,"PoetryId":null,"Pinyin":"huáng jīn tián zì dàn suǒ chǒu ，jìng kāng lǐ luàn gǔ běi zǒu ","Tag":null,"Explanation":null,"English":null,"Sort":9,"Dynasty":"明"},{"Id":6133143,"Sentence":"埋没胡尘二百年，或落农家舂作臼。","Rank":0,"PoetryId":null,"Pinyin":"mái méi hú chén èr bǎi nián ，huò là nóng gū chōng zuō jìu ","Tag":null,"Explanation":null,"English":null,"Sort":10,"Dynasty":"明"},{"Id":6133144,"Sentence":"文皇有意置成均，敕使鬼神永诃守。","Rank":0,"PoetryId":null,"Pinyin":"wén huáng yǒu yì zhì chéng jūn ，chì shi gui shén yǒng hē shǒu ","Tag":null,"Explanation":null,"English":null,"Sort":11,"Dynasty":"明"},{"Id":6133145,"Sentence":"我曾扪读慨夙怀，长揖宣尼洒杯酒。","Rank":0,"PoetryId":null,"Pinyin":"wǒ céng mén dòu kǎi sù huái ，cháng yī xuān nǐ sǎ bēi jiu ","Tag":null,"Explanation":null,"English":null,"Sort":12,"Dynasty":"明"},{"Id":6133146,"Sentence":"周宣昔狩岐阳时，籀文烂漫天王辞。","Rank":0,"PoetryId":null,"Pinyin":"zhōu xuān xī shòu qǐ yáng shǐ ，zhòu wén làn màn tiān wáng cǐ ","Tag":null,"Explanation":null,"English":null,"Sort":13,"Dynasty":"明"},{"Id":6133147,"Sentence":"石鼓隐见不可测，佛龛遗字争传奇。","Rank":0,"PoetryId":null,"Pinyin":"dàn gǔ yin jiàn bú kě cè ，fó kān wèi zì zhēng chuán jī ","Tag":null,"Explanation":null,"English":null,"Sort":14,"Dynasty":"明"},{"Id":6133148,"Sentence":"大篆分流及蔡氏，作者日下江河毕。","Rank":0,"PoetryId":null,"Pinyin":"dà zhuàn fēn lǐu jǐ cài shì ，zuō zhě rì xià jiāng hé bì ","Tag":null,"Explanation":null,"English":null,"Sort":15,"Dynasty":"明"},{"Id":6133149,"Sentence":"峄山火迸秦王石，世间墨本空枣梨。","Rank":0,"PoetryId":null,"Pinyin":"yì shān huǒ bèng qǐn wáng dàn ，shì jiān mò běn kōng zǎo lǐ ","Tag":null,"Explanation":null,"English":null,"Sort":16,"Dynasty":"明"},{"Id":6133150,"Sentence":"钟王亦似涉靡丽，忽瞻石鼓兴惭悲。","Rank":0,"PoetryId":null,"Pinyin":"zhōng wáng yì shì shè mǐ lǐ ，hū zhān dàn gǔ xīng cán bēi ","Tag":null,"Explanation":null,"English":null,"Sort":17,"Dynasty":"明"},{"Id":6133151,"Sentence":"时乎通变圣不免，工正我吾皆其微。","Rank":0,"PoetryId":null,"Pinyin":"shǐ hū tōng biàn shèng bú miǎn ，gōng zhēng wǒ wú jiē jī wēi ","Tag":null,"Explanation":null,"English":null,"Sort":18,"Dynasty":"明"},{"Id":6133152,"Sentence":"但愿君王重吉甫，朝廷再树中兴碑。","Rank":0,"PoetryId":null,"Pinyin":"dàn yuàn jūn wáng chóng jǐ fǔ ，cháo tǐng zài shù zhōng xīng bēi ","Tag":null,"Explanation":null,"English":null,"Sort":19,"Dynasty":"明"}]}