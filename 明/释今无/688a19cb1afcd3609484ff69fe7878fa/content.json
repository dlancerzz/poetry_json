{"Id":629829,"Title":"陈闵孝入泮宫作此勖之","Dynasty":"明","Author":"释今无","Context":"久蓄冠军才，利器尤凛烈。岂知斗牛光，即是丰城铁。应久跃天衢，沉郁气乃结。滴水起长鲸，修途飞广辙。一翼破洪濛，六月去乃歇。碧空散笔花，文坛飞玉屑。所少原非才，努力立名节。圣贤亦有书，云何号明哲。莫厌陋巷凉，独爱科名热。非澹志不明，是欲神易灭。古今名世人，视己犹未切。淫书过五车，落纸成两截。闾里岂不荣，身世已灭裂。爱子奋其雄，俊骨标奇嵲。进可开天阍，退亦堪立雪。世宝何足珍，聪明天所泄。岂容轻弃之，日削成封垤。而父具世资，秋香不足折。起视斯道难，每每向予说。不倦学倒行，以智询于拙。挟卷好趋庭，不独诗书诀。玉虹横十丈，急以一口啜。始知二酉山，曷可老豪杰。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"688a19cb1afcd3609484ff69fe7878fa","Step":0,"Verses":[{"Id":7270649,"Sentence":"久蓄冠军才，利器尤凛烈。","Rank":0,"PoetryId":null,"Pinyin":"jiu xù guān jūn cái ，lì qì yóu lin liè ","Tag":null,"Explanation":null,"English":null,"Sort":0,"Dynasty":"明"},{"Id":7270650,"Sentence":"岂知斗牛光，即是丰城铁。","Rank":0,"PoetryId":null,"Pinyin":"qi zhī dǒu nǐu guāng ，jǐ shì fēng chéng tiě ","Tag":null,"Explanation":null,"English":null,"Sort":1,"Dynasty":"明"},{"Id":7270651,"Sentence":"应久跃天衢，沉郁气乃结。","Rank":0,"PoetryId":null,"Pinyin":"yīng jiu yuè tiān qú ，chén yù qì nǎi jiē ","Tag":null,"Explanation":null,"English":null,"Sort":2,"Dynasty":"明"},{"Id":7270652,"Sentence":"滴水起长鲸，修途飞广辙。","Rank":0,"PoetryId":null,"Pinyin":"dī shui qi cháng jīng ，xīu tú fēi ān zhé ","Tag":null,"Explanation":null,"English":null,"Sort":3,"Dynasty":"明"},{"Id":7270653,"Sentence":"一翼破洪濛，六月去乃歇。","Rank":0,"PoetryId":null,"Pinyin":"yī yì pò hóng mēng ，lìu yuè qù nǎi xiē ","Tag":null,"Explanation":null,"English":null,"Sort":4,"Dynasty":"明"},{"Id":7270654,"Sentence":"碧空散笔花，文坛飞玉屑。","Rank":0,"PoetryId":null,"Pinyin":"bì kōng sǎn bi huā ，wén tán fēi yù xiè ","Tag":null,"Explanation":null,"English":null,"Sort":5,"Dynasty":"明"},{"Id":7270655,"Sentence":"所少原非才，努力立名节。","Rank":0,"PoetryId":null,"Pinyin":"suǒ shǎo yuán fēi cái ，nǔ lì lì mǐng jiē ","Tag":null,"Explanation":null,"English":null,"Sort":6,"Dynasty":"明"},{"Id":7270656,"Sentence":"圣贤亦有书，云何号明哲。","Rank":0,"PoetryId":null,"Pinyin":"shèng xián yì yǒu shū ，yún hé háo mǐng zhé ","Tag":null,"Explanation":null,"English":null,"Sort":7,"Dynasty":"明"},{"Id":7270657,"Sentence":"莫厌陋巷凉，独爱科名热。","Rank":0,"PoetryId":null,"Pinyin":"mò yā lòu hàng liáng ，dú ài kē mǐng rè ","Tag":null,"Explanation":null,"English":null,"Sort":8,"Dynasty":"明"},{"Id":7270658,"Sentence":"非澹志不明，是欲神易灭。","Rank":0,"PoetryId":null,"Pinyin":"fēi dàn zhì bú mǐng ，shì yù shén yì miè ","Tag":null,"Explanation":null,"English":null,"Sort":9,"Dynasty":"明"},{"Id":7270659,"Sentence":"古今名世人，视己犹未切。","Rank":0,"PoetryId":null,"Pinyin":"gǔ jīn mǐng shì rén ，shì ji yóu wèi qiē ","Tag":null,"Explanation":null,"English":null,"Sort":10,"Dynasty":"明"},{"Id":7270660,"Sentence":"淫书过五车，落纸成两截。","Rank":0,"PoetryId":null,"Pinyin":"yǐn shū guō wǔ chē ，là zhi chéng liǎng jié ","Tag":null,"Explanation":null,"English":null,"Sort":11,"Dynasty":"明"},{"Id":7270661,"Sentence":"闾里岂不荣，身世已灭裂。","Rank":0,"PoetryId":null,"Pinyin":"lǘ li qi bú róng ，shēn shì yi miè liě ","Tag":null,"Explanation":null,"English":null,"Sort":12,"Dynasty":"明"},{"Id":7270662,"Sentence":"爱子奋其雄，俊骨标奇嵲。","Rank":0,"PoetryId":null,"Pinyin":"ài zi fèn jī xióng ，jùn gū biāo jī niè ","Tag":null,"Explanation":null,"English":null,"Sort":13,"Dynasty":"明"},{"Id":7270663,"Sentence":"进可开天阍，退亦堪立雪。","Rank":0,"PoetryId":null,"Pinyin":"jìn kě kāi tiān hūn ，tuì yì kān lì xuě ","Tag":null,"Explanation":null,"English":null,"Sort":14,"Dynasty":"明"},{"Id":7270664,"Sentence":"世宝何足珍，聪明天所泄。","Rank":0,"PoetryId":null,"Pinyin":"shì bǎo hé zú zhēn ，cōng mǐng tiān suǒ xiè ","Tag":null,"Explanation":null,"English":null,"Sort":15,"Dynasty":"明"},{"Id":7270665,"Sentence":"岂容轻弃之，日削成封垤。","Rank":0,"PoetryId":null,"Pinyin":"qi róng qīng qì zhī ，rì xiāo chéng fēng dié ","Tag":null,"Explanation":null,"English":null,"Sort":16,"Dynasty":"明"},{"Id":7270666,"Sentence":"而父具世资，秋香不足折。","Rank":0,"PoetryId":null,"Pinyin":"ér fǔ jù shì zī ，qīu xiāng bú zú shé ","Tag":null,"Explanation":null,"English":null,"Sort":17,"Dynasty":"明"},{"Id":7270667,"Sentence":"起视斯道难，每每向予说。","Rank":0,"PoetryId":null,"Pinyin":"qi shì sī dāo nán ，měi měi xiàng yú shuì ","Tag":null,"Explanation":null,"English":null,"Sort":18,"Dynasty":"明"},{"Id":7270668,"Sentence":"不倦学倒行，以智询于拙。","Rank":0,"PoetryId":null,"Pinyin":"bú juàn xué dǎo háng ，yi zhì xún yú zhuō ","Tag":null,"Explanation":null,"English":null,"Sort":19,"Dynasty":"明"},{"Id":7270669,"Sentence":"挟卷好趋庭，不独诗书诀。","Rank":0,"PoetryId":null,"Pinyin":"jiā juǎn hǎo qū tǐng ，bú dú shī shū jué ","Tag":null,"Explanation":null,"English":null,"Sort":20,"Dynasty":"明"},{"Id":7270670,"Sentence":"玉虹横十丈，急以一口啜。","Rank":0,"PoetryId":null,"Pinyin":"yù hóng héng shǐ zhàng ，jǐ yi yī kǒu chuài ","Tag":null,"Explanation":null,"English":null,"Sort":21,"Dynasty":"明"},{"Id":7270671,"Sentence":"始知二酉山，曷可老豪杰。","Rank":0,"PoetryId":null,"Pinyin":"shi zhī èr yǒu shān ，hé kě lǎo háo jié ","Tag":null,"Explanation":null,"English":null,"Sort":22,"Dynasty":"明"}]}