{"Id":684964,"Title":"崇祯癸酉下第还里后作四首","Dynasty":"明","Author":"纪坤","Context":"十年求仕进，发白志不成。青云谅无分，决意谋归耕。良友喜我閒，携酒就我倾。谓我世虑澹，可与谈无生。丑女不得嫁，安可誇坚贞。敢以坎壈士，冒此高隐名。览镜照我颜，寒陋难为状。一一视妻孥，亦非簪佩相。桐柳不中梁，人生宜自量。况有黍稌田，不乏鸡豚饷。物无两大理，富贵宁兼望。已矣吾何营，颓焉适天放。儒生困寒饿，侘傺恒嗟吁。国家钟鼎养，岂以供尔娱。艰难求俊彦，将使忧患纾。假尔十万师，手握铜虎符。风尘满河洛，自信能平无。不如安尔分，从我持犁锄。伊昔游京华，怪我山林态。今日返田园，怪我乡音改。学步亦云劳，无益徒成悔。所幸匍匐归，吾足故仍在。看妇事机杼，呼僮课樵采。惟赖皋与夔，努力营四海。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b0a2794b5c39a75e5493a4e9adce5a3c","Step":0,"Verses":[{"Id":6598932,"Sentence":"十年求仕进，发白志不成。","Rank":0,"PoetryId":null,"Pinyin":"shǐ nián qǐu shì jìn ，fā bái zhì bú chéng ","Tag":null,"Explanation":null,"English":null,"Sort":0,"Dynasty":"明"},{"Id":6598933,"Sentence":"青云谅无分，决意谋归耕。","Rank":0,"PoetryId":null,"Pinyin":"qīng yún liàng mó fēn ，jué yì móu guī gēng ","Tag":null,"Explanation":null,"English":null,"Sort":1,"Dynasty":"明"},{"Id":6598934,"Sentence":"良友喜我閒，携酒就我倾。","Rank":0,"PoetryId":null,"Pinyin":"liáng yǒu xi wǒ jiān ，xié jiu jìu wǒ qīng ","Tag":null,"Explanation":null,"English":null,"Sort":2,"Dynasty":"明"},{"Id":6598935,"Sentence":"谓我世虑澹，可与谈无生。","Rank":0,"PoetryId":null,"Pinyin":"wèi wǒ shì lǜ dàn ，kě yú tán mó shēng ","Tag":null,"Explanation":null,"English":null,"Sort":3,"Dynasty":"明"},{"Id":6598936,"Sentence":"丑女不得嫁，安可誇坚贞。","Rank":0,"PoetryId":null,"Pinyin":"chǒu nǚ bú dé jià ，ān kě kuā jiān zhēn ","Tag":null,"Explanation":null,"English":null,"Sort":4,"Dynasty":"明"},{"Id":6598937,"Sentence":"敢以坎壈士，冒此高隐名。","Rank":0,"PoetryId":null,"Pinyin":"gǎn yi kǎn lǎn shì ，mào ci gāo yin mǐng ","Tag":null,"Explanation":null,"English":null,"Sort":5,"Dynasty":"明"},{"Id":6598938,"Sentence":"览镜照我颜，寒陋难为状。","Rank":0,"PoetryId":null,"Pinyin":"lǎn jìng zhào wǒ yán ，hán lòu nán wéi zhuàng ","Tag":null,"Explanation":null,"English":null,"Sort":6,"Dynasty":"明"},{"Id":6598939,"Sentence":"一一视妻孥，亦非簪佩相。","Rank":0,"PoetryId":null,"Pinyin":"yī yī shì qī nú ，yì fēi zān pèi xiāng ","Tag":null,"Explanation":null,"English":null,"Sort":7,"Dynasty":"明"},{"Id":6598940,"Sentence":"桐柳不中梁，人生宜自量。","Rank":0,"PoetryId":null,"Pinyin":"tóng liu bú zhōng liáng ，rén shēng yǐ zì liáng ","Tag":null,"Explanation":null,"English":null,"Sort":8,"Dynasty":"明"},{"Id":6598941,"Sentence":"况有黍稌田，不乏鸡豚饷。","Rank":0,"PoetryId":null,"Pinyin":"kuàng yǒu shǔ shǔ tián ，bú fá jī tún xiǎng ","Tag":null,"Explanation":null,"English":null,"Sort":9,"Dynasty":"明"},{"Id":6598942,"Sentence":"物无两大理，富贵宁兼望。","Rank":0,"PoetryId":null,"Pinyin":"wù mó liǎng dà li ，fù guì nǐng jiān wàng ","Tag":null,"Explanation":null,"English":null,"Sort":10,"Dynasty":"明"},{"Id":6598943,"Sentence":"已矣吾何营，颓焉适天放。","Rank":0,"PoetryId":null,"Pinyin":"yi yi wú hé yǐng ，tuǐ yān kuò tiān fàng ","Tag":null,"Explanation":null,"English":null,"Sort":11,"Dynasty":"明"},{"Id":6598944,"Sentence":"儒生困寒饿，侘傺恒嗟吁。","Rank":0,"PoetryId":null,"Pinyin":"rú shēng kùn hán è ，chà chì héng jiē xū ","Tag":null,"Explanation":null,"English":null,"Sort":12,"Dynasty":"明"},{"Id":6598945,"Sentence":"国家钟鼎养，岂以供尔娱。","Rank":0,"PoetryId":null,"Pinyin":"guó gū zhōng ding yǎng ，qi yi gōng ěr yú ","Tag":null,"Explanation":null,"English":null,"Sort":13,"Dynasty":"明"},{"Id":6598946,"Sentence":"艰难求俊彦，将使忧患纾。","Rank":0,"PoetryId":null,"Pinyin":"jiān nán qǐu jùn yàn ，jiāng shi yōu huàn shū ","Tag":null,"Explanation":null,"English":null,"Sort":14,"Dynasty":"明"},{"Id":6598947,"Sentence":"假尔十万师，手握铜虎符。","Rank":0,"PoetryId":null,"Pinyin":"jiǎ ěr shǐ mò shī ，shǒu wò tóng hū fú ","Tag":null,"Explanation":null,"English":null,"Sort":15,"Dynasty":"明"},{"Id":6598948,"Sentence":"风尘满河洛，自信能平无。","Rank":0,"PoetryId":null,"Pinyin":"fēng chén mǎn hé luò ，zì xìn néng pǐng mó ","Tag":null,"Explanation":null,"English":null,"Sort":16,"Dynasty":"明"},{"Id":6598949,"Sentence":"不如安尔分，从我持犁锄。","Rank":0,"PoetryId":null,"Pinyin":"bú rú ān ěr fēn ，cóng wǒ chǐ lǐ chú ","Tag":null,"Explanation":null,"English":null,"Sort":17,"Dynasty":"明"},{"Id":6598950,"Sentence":"伊昔游京华，怪我山林态。","Rank":0,"PoetryId":null,"Pinyin":"yī xī yóu jīng huā ，guài wǒ shān lǐn tài ","Tag":null,"Explanation":null,"English":null,"Sort":18,"Dynasty":"明"},{"Id":6598951,"Sentence":"今日返田园，怪我乡音改。","Rank":0,"PoetryId":null,"Pinyin":"jīn rì fǎn tián yuán ，guài wǒ xiāng yīn gǎi ","Tag":null,"Explanation":null,"English":null,"Sort":19,"Dynasty":"明"},{"Id":6598952,"Sentence":"学步亦云劳，无益徒成悔。","Rank":0,"PoetryId":null,"Pinyin":"xué bù yì yún láo ，mó yì tú chéng hui ","Tag":null,"Explanation":null,"English":null,"Sort":20,"Dynasty":"明"},{"Id":6598953,"Sentence":"所幸匍匐归，吾足故仍在。","Rank":0,"PoetryId":null,"Pinyin":"suǒ xìng pú fú guī ，wú zú gù réng zài ","Tag":null,"Explanation":null,"English":null,"Sort":21,"Dynasty":"明"},{"Id":6598954,"Sentence":"看妇事机杼，呼僮课樵采。","Rank":0,"PoetryId":null,"Pinyin":"kān fù shì jī zhù ，hū tóng kè qiáo cǎi ","Tag":null,"Explanation":null,"English":null,"Sort":22,"Dynasty":"明"},{"Id":6598955,"Sentence":"惟赖皋与夔，努力营四海。","Rank":0,"PoetryId":null,"Pinyin":"wéi lài gāo yú kuǐ ，nǔ lì yǐng sì hǎi ","Tag":null,"Explanation":null,"English":null,"Sort":23,"Dynasty":"明"}]}