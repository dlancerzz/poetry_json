{"Id":527460,"Title":"赤岸山送别效谢灵运","Dynasty":"明","Author":"杨慎","Context":"兹山亘长江，合沓气象分。朱壤凝炎德，光辉灼赪雯。阳景有先晓，阴霞迟馀曛。朝暮多奇态，草木含灵氲。既下鸾鹤侣，亦来麋鹿群。石床閟古藓，丹灶流烟濆。游屐久芜没，仙迹空尘氛。曰予敦玄尚，偕子挹清芬。东嶕拾瑶草，西岊采香芸。行汎青木水，坐睇峨眉云。踯躅守鼪径，罄欬何当闻。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2e36a94f840f9d3f35d087286d33e83f","Step":0,"Verses":[{"Id":6419395,"Sentence":"兹山亘长江，合沓气象分。","Rank":0,"PoetryId":null,"Pinyin":"cǐ shān gèn cháng jiāng ，gě dá qì xiàng fēn ","Tag":null,"Explanation":null,"English":null,"Sort":0,"Dynasty":"明"},{"Id":6419396,"Sentence":"朱壤凝炎德，光辉灼赪雯。","Rank":0,"PoetryId":null,"Pinyin":"zhū rǎng nǐng yán dé ，guāng huī zhuó chēng wén ","Tag":null,"Explanation":null,"English":null,"Sort":1,"Dynasty":"明"},{"Id":6419397,"Sentence":"阳景有先晓，阴霞迟馀曛。","Rank":0,"PoetryId":null,"Pinyin":"yáng jing yǒu xiān xiǎo ，yīn xiá chǐ yú xūn ","Tag":null,"Explanation":null,"English":null,"Sort":2,"Dynasty":"明"},{"Id":6419398,"Sentence":"朝暮多奇态，草木含灵氲。","Rank":0,"PoetryId":null,"Pinyin":"cháo mù duō jī tài ，cǎo mù hán lǐng yūn ","Tag":null,"Explanation":null,"English":null,"Sort":3,"Dynasty":"明"},{"Id":6419399,"Sentence":"既下鸾鹤侣，亦来麋鹿群。","Rank":0,"PoetryId":null,"Pinyin":"jì xià luán hè lǚ ，yì lái mǐ lù qún ","Tag":null,"Explanation":null,"English":null,"Sort":4,"Dynasty":"明"},{"Id":6419400,"Sentence":"石床閟古藓，丹灶流烟濆。","Rank":0,"PoetryId":null,"Pinyin":"dàn chuáng bì gǔ xiǎn ，dān zào lǐu yān fén ","Tag":null,"Explanation":null,"English":null,"Sort":5,"Dynasty":"明"},{"Id":6419401,"Sentence":"游屐久芜没，仙迹空尘氛。","Rank":0,"PoetryId":null,"Pinyin":"yóu jī jiu wú méi ，xiān jì kōng chén fēn ","Tag":null,"Explanation":null,"English":null,"Sort":6,"Dynasty":"明"},{"Id":6419402,"Sentence":"曰予敦玄尚，偕子挹清芬。","Rank":0,"PoetryId":null,"Pinyin":"yuē yú duì xuán shàng ，xié zi yì qīng fēn ","Tag":null,"Explanation":null,"English":null,"Sort":7,"Dynasty":"明"},{"Id":6419403,"Sentence":"东嶕拾瑶草，西岊采香芸。","Rank":0,"PoetryId":null,"Pinyin":"dōng jiāo shè yáo cǎo ，xī jié cǎi xiāng yún ","Tag":null,"Explanation":null,"English":null,"Sort":8,"Dynasty":"明"},{"Id":6419404,"Sentence":"行汎青木水，坐睇峨眉云。","Rank":0,"PoetryId":null,"Pinyin":"háng fá qīng mù shui ，zuò dì é méi yún ","Tag":null,"Explanation":null,"English":null,"Sort":9,"Dynasty":"明"},{"Id":6419405,"Sentence":"踯躅守鼪径，罄欬何当闻。","Rank":0,"PoetryId":null,"Pinyin":"zhǐ zhú shǒu shēng jìng ，qìng kài hé dāng wén ","Tag":null,"Explanation":null,"English":null,"Sort":10,"Dynasty":"明"}]}