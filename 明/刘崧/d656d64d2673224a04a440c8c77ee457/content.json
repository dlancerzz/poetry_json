{"Id":487925,"Title":"题晴峰双涧图寄故里刘存大秀才","Dynasty":"明","Author":"刘崧","Context":"一峰巉岩白云中，双涧下出蟠西东。湍撞石斗雷电激，白日虚谷回松风。风声浩汹泉声合，飞蔓樛枝青匝沓。岩深路暗不逢人，似有呼猿在相答。此图此景真绝奇，彷佛梦中曾见之。手招仙人赤松子，照影太乙莲花池。只今怀禄未能往，日日凭高增怅怏。故山更在彭蠡外，武姥仙坛俨相向。仙坛楼阁开岧峣，流水百折通溪桥。我家草堂小河口，白沙翠竹寒萧萧。瓜畦桑坞带原陆，五月柴门映江绿。田翁稚子笑相迎，醉折山花唱村曲。缅思此乐安得同，万里愁绝孤飞鸿。卷图却寄山中客，他日来寻黄绮公。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d656d64d2673224a04a440c8c77ee457","Step":0,"Verses":[{"Id":6373348,"Sentence":"一峰巉岩白云中，双涧下出蟠西东。","Rank":0,"PoetryId":null,"Pinyin":"yī fēng chán yán bái yún zhōng ，shuāng jiàn xià chū pán xī dōng ","Tag":null,"Explanation":null,"English":null,"Sort":0,"Dynasty":"明"},{"Id":6373349,"Sentence":"湍撞石斗雷电激，白日虚谷回松风。","Rank":0,"PoetryId":null,"Pinyin":"tuān zhuàng dàn dǒu léi diàn jī ，bái rì xū gǔ huǐ sōng fēng ","Tag":null,"Explanation":null,"English":null,"Sort":1,"Dynasty":"明"},{"Id":6373350,"Sentence":"风声浩汹泉声合，飞蔓樛枝青匝沓。","Rank":0,"PoetryId":null,"Pinyin":"fēng shēng hào xiōng quán shēng gě ，fēi mán jīu zhī qīng zā dá ","Tag":null,"Explanation":null,"English":null,"Sort":2,"Dynasty":"明"},{"Id":6373351,"Sentence":"岩深路暗不逢人，似有呼猿在相答。","Rank":0,"PoetryId":null,"Pinyin":"yán shēn lù àn bú féng rén ，shì yǒu hū yuán zài xiāng dā ","Tag":null,"Explanation":null,"English":null,"Sort":3,"Dynasty":"明"},{"Id":6373352,"Sentence":"此图此景真绝奇，彷佛梦中曾见之。","Rank":0,"PoetryId":null,"Pinyin":"ci tú ci jing zhēn jué jī ，fǎng fó mèng zhōng céng jiàn zhī ","Tag":null,"Explanation":null,"English":null,"Sort":4,"Dynasty":"明"},{"Id":6373353,"Sentence":"手招仙人赤松子，照影太乙莲花池。","Rank":0,"PoetryId":null,"Pinyin":"shǒu qiáo xiān rén chì sōng zi ，zhào ying tài yi lián huā chǐ ","Tag":null,"Explanation":null,"English":null,"Sort":5,"Dynasty":"明"},{"Id":6373354,"Sentence":"只今怀禄未能往，日日凭高增怅怏。","Rank":0,"PoetryId":null,"Pinyin":"zhī jīn huái lù wèi néng wǎng ，rì rì pǐng gāo zēng chàng yàng ","Tag":null,"Explanation":null,"English":null,"Sort":6,"Dynasty":"明"},{"Id":6373355,"Sentence":"故山更在彭蠡外，武姥仙坛俨相向。","Rank":0,"PoetryId":null,"Pinyin":"gù shān gēng zài péng lǐ wài ，wǔ lǎo xiān tán yǎn xiāng xiàng ","Tag":null,"Explanation":null,"English":null,"Sort":7,"Dynasty":"明"},{"Id":6373356,"Sentence":"仙坛楼阁开岧峣，流水百折通溪桥。","Rank":0,"PoetryId":null,"Pinyin":"xiān tán lóu gé kāi tiáo yáo ，lǐu shui bǎi shé tōng xī qiáo ","Tag":null,"Explanation":null,"English":null,"Sort":8,"Dynasty":"明"},{"Id":6373357,"Sentence":"我家草堂小河口，白沙翠竹寒萧萧。","Rank":0,"PoetryId":null,"Pinyin":"wǒ gū cǎo táng xiǎo hé kǒu ，bái shā cuì zhú hán xiāo xiāo ","Tag":null,"Explanation":null,"English":null,"Sort":9,"Dynasty":"明"},{"Id":6373358,"Sentence":"瓜畦桑坞带原陆，五月柴门映江绿。","Rank":0,"PoetryId":null,"Pinyin":"guā qǐ sāng wù dài yuán lìu ，wǔ yuè chái mén yìng jiāng lù ","Tag":null,"Explanation":null,"English":null,"Sort":10,"Dynasty":"明"},{"Id":6373359,"Sentence":"田翁稚子笑相迎，醉折山花唱村曲。","Rank":0,"PoetryId":null,"Pinyin":"tián wēng zhì zi xiào xiāng yǐng ，zuì shé shān huā chàng cūn qū ","Tag":null,"Explanation":null,"English":null,"Sort":11,"Dynasty":"明"},{"Id":6373360,"Sentence":"缅思此乐安得同，万里愁绝孤飞鸿。","Rank":0,"PoetryId":null,"Pinyin":"miǎn sāi ci lè ān dé tóng ，mò li chóu jué gū fēi hóng ","Tag":null,"Explanation":null,"English":null,"Sort":12,"Dynasty":"明"},{"Id":6373361,"Sentence":"卷图却寄山中客，他日来寻黄绮公。","Rank":0,"PoetryId":null,"Pinyin":"juǎn tú què jì shān zhōng kè ，tā rì lái xún huáng qi gōng ","Tag":null,"Explanation":null,"English":null,"Sort":13,"Dynasty":"明"}]}