{"Id":488584,"Title":"冬日同诸友访萧国录登西楼复会宿山房分韵得连字因怀往昔夜过监学访萧国录会宋学士周员外诸公赋诗旧事明日赋柬鹏南伯仲并分韵诸作者","Dynasty":"明","Author":"刘崧","Context":"昔在兵曹日，长怀胄监贤。退朝先解佩，扣户即登筵。沽酒尊频倒，移灯句共联。白头推翰相，綵笔会蓬仙。醉夺青绫被，寒分白氎毡。闻鸡愁夜雨，骑马爱春天。改秩俄南北，还家乃后先。西楼初看竹，南涧复听泉。神剑惊重合，蠙珠得再连。莫辞烧烛坐，且复对床眠。窥户来雏鹤，蹲枝啸冻鸢。窗虚风淅淅，檐迥雪翩翩。旧赏随云散，新愁共月悬。清才属群彦，高咏信残年。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7575db527fed597969ac6c8794750035","Step":0,"Verses":[{"Id":6427520,"Sentence":"昔在兵曹日，长怀胄监贤。","Rank":0,"PoetryId":null,"Pinyin":"xī zài bīng cáo rì ，cháng huái zhòu jiān xián ","Tag":null,"Explanation":null,"English":null,"Sort":0,"Dynasty":"明"},{"Id":6427521,"Sentence":"退朝先解佩，扣户即登筵。","Rank":0,"PoetryId":null,"Pinyin":"tuì cháo xiān jiě pèi ，kòu hù jǐ dēng yán ","Tag":null,"Explanation":null,"English":null,"Sort":1,"Dynasty":"明"},{"Id":6427522,"Sentence":"沽酒尊频倒，移灯句共联。","Rank":0,"PoetryId":null,"Pinyin":"gū jiu zūn pǐn dǎo ，yǐ dēng gōu gōng lián ","Tag":null,"Explanation":null,"English":null,"Sort":2,"Dynasty":"明"},{"Id":6427523,"Sentence":"白头推翰相，綵笔会蓬仙。","Rank":0,"PoetryId":null,"Pinyin":"bái tóu tuī hàn xiāng ，cǎi bi huì péng xiān ","Tag":null,"Explanation":null,"English":null,"Sort":3,"Dynasty":"明"},{"Id":6427524,"Sentence":"醉夺青绫被，寒分白氎毡。","Rank":0,"PoetryId":null,"Pinyin":"zuì duó qīng lǐng bèi ，hán fēn bái dié zhān ","Tag":null,"Explanation":null,"English":null,"Sort":4,"Dynasty":"明"},{"Id":6427525,"Sentence":"闻鸡愁夜雨，骑马爱春天。","Rank":0,"PoetryId":null,"Pinyin":"wén jī chóu yè yǔ ，jì mǎ ài chūn tiān ","Tag":null,"Explanation":null,"English":null,"Sort":5,"Dynasty":"明"},{"Id":6427526,"Sentence":"改秩俄南北，还家乃后先。","Rank":0,"PoetryId":null,"Pinyin":"gǎi zhì é nā běi ，hái gū nǎi hòu xiān ","Tag":null,"Explanation":null,"English":null,"Sort":6,"Dynasty":"明"},{"Id":6427527,"Sentence":"西楼初看竹，南涧复听泉。","Rank":0,"PoetryId":null,"Pinyin":"xī lóu chū kān zhú ，nā jiàn fù tīng quán ","Tag":null,"Explanation":null,"English":null,"Sort":7,"Dynasty":"明"},{"Id":6427528,"Sentence":"神剑惊重合，蠙珠得再连。","Rank":0,"PoetryId":null,"Pinyin":"shén jiàn jīng chóng gě ，pǐn zhū dé zài lián ","Tag":null,"Explanation":null,"English":null,"Sort":8,"Dynasty":"明"},{"Id":6427529,"Sentence":"莫辞烧烛坐，且复对床眠。","Rank":0,"PoetryId":null,"Pinyin":"mò cǐ shāo zhú zuò ，jū fù duì chuáng mián ","Tag":null,"Explanation":null,"English":null,"Sort":9,"Dynasty":"明"},{"Id":6427530,"Sentence":"窥户来雏鹤，蹲枝啸冻鸢。","Rank":0,"PoetryId":null,"Pinyin":"kuī hù lái chú hè ，cún zhī xiào dòng yuān ","Tag":null,"Explanation":null,"English":null,"Sort":10,"Dynasty":"明"},{"Id":6427531,"Sentence":"窗虚风淅淅，檐迥雪翩翩。","Rank":0,"PoetryId":null,"Pinyin":"chuāng xū fēng xī xī ，yán jiǒng xuě piān piān ","Tag":null,"Explanation":null,"English":null,"Sort":11,"Dynasty":"明"},{"Id":6427532,"Sentence":"旧赏随云散，新愁共月悬。","Rank":0,"PoetryId":null,"Pinyin":"jìu shǎng suǐ yún sǎn ，xīn chóu gōng yuè xuán ","Tag":null,"Explanation":null,"English":null,"Sort":12,"Dynasty":"明"},{"Id":6427533,"Sentence":"清才属群彦，高咏信残年。","Rank":0,"PoetryId":null,"Pinyin":"qīng cái shǔ qún yàn ，gāo yǒng xìn cán nián ","Tag":null,"Explanation":null,"English":null,"Sort":13,"Dynasty":"明"}]}