{"Id":488089,"Title":"今日行二月十四日赋","Dynasty":"明","Author":"刘崧","Context":"今日何日天气清，江干雨晴花柳明。清晨手持一杯酒，再拜有泪如何倾。我不及庭前乌，朝夕返哺鸣呜呜。又不如坟上草，霜露结根永相保。一从南郡飞旌旗，频年死徙伤流离。先畴荒弃稂莠集，故宅荡析风烟悲。小时开口咏诗句，投果倾堂动诸父。岂知长大罹百凶，事绪茫如堕烟雾。只今四十逾八年，有子孩痴方可怜。霜蓬渐入明镜里，菽水不到黄泉边。我家一门联桂籍，四十年馀声赫奕。每惭末路向人低，独抱遗书竟奚适。姆源之山高入云，钟岭亦有慈亲坟。清明欲近风雨恶，野鸟啼春安可闻。大兄今年会昌去，季也雩阳更流寓。山斋此日倍相思，却恨从前少欢聚。东家西家燕子飞，桃花乱落扑人衣。明朝何处寻芳去，肠断故园消息稀。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1295982deaf357448cbb65a177dfa7ba","Step":0,"Verses":[{"Id":6793337,"Sentence":"今日何日天气清，江干雨晴花柳明。","Rank":0,"PoetryId":null,"Pinyin":"jīn rì hé rì tiān qì qīng ，jiāng gān yǔ qǐng huā liu mǐng ","Tag":null,"Explanation":null,"English":null,"Sort":0,"Dynasty":"明"},{"Id":6793338,"Sentence":"清晨手持一杯酒，再拜有泪如何倾。","Rank":0,"PoetryId":null,"Pinyin":"qīng chén shǒu chǐ yī bēi jiu ，zài bài yǒu lèi rú hé qīng ","Tag":null,"Explanation":null,"English":null,"Sort":1,"Dynasty":"明"},{"Id":6793339,"Sentence":"我不及庭前乌，朝夕返哺鸣呜呜。","Rank":0,"PoetryId":null,"Pinyin":"wǒ bú jǐ tǐng qián wū ，cháo xī fǎn bǔ mǐng wū wū ","Tag":null,"Explanation":null,"English":null,"Sort":2,"Dynasty":"明"},{"Id":6793340,"Sentence":"又不如坟上草，霜露结根永相保。","Rank":0,"PoetryId":null,"Pinyin":"yòu bú rú fén shǎng cǎo ，shuāng lòu jiē gēn yǒng xiāng bǎo ","Tag":null,"Explanation":null,"English":null,"Sort":3,"Dynasty":"明"},{"Id":6793341,"Sentence":"一从南郡飞旌旗，频年死徙伤流离。","Rank":0,"PoetryId":null,"Pinyin":"yī cóng nā jùn fēi jīng qǐ ，pǐn nián si xi shāng lǐu lǐ ","Tag":null,"Explanation":null,"English":null,"Sort":4,"Dynasty":"明"},{"Id":6793342,"Sentence":"先畴荒弃稂莠集，故宅荡析风烟悲。","Rank":0,"PoetryId":null,"Pinyin":"xiān chóu huāng qì láng yǒu jǐ ，gù zhái dàng xī fēng yān bēi ","Tag":null,"Explanation":null,"English":null,"Sort":5,"Dynasty":"明"},{"Id":6793343,"Sentence":"小时开口咏诗句，投果倾堂动诸父。","Rank":0,"PoetryId":null,"Pinyin":"xiǎo shǐ kāi kǒu yǒng shī gōu ，tóu guǒ qīng táng dòng zhū fǔ ","Tag":null,"Explanation":null,"English":null,"Sort":6,"Dynasty":"明"},{"Id":6793344,"Sentence":"岂知长大罹百凶，事绪茫如堕烟雾。","Rank":0,"PoetryId":null,"Pinyin":"qi zhī cháng dà lǐ bǎi xiōng ，shì xù māng rú duò yān wù ","Tag":null,"Explanation":null,"English":null,"Sort":7,"Dynasty":"明"},{"Id":6793345,"Sentence":"只今四十逾八年，有子孩痴方可怜。","Rank":0,"PoetryId":null,"Pinyin":"zhī jīn sì shǐ yú bā nián ，yǒu zi hái chī fāng kě lián ","Tag":null,"Explanation":null,"English":null,"Sort":8,"Dynasty":"明"},{"Id":6793346,"Sentence":"霜蓬渐入明镜里，菽水不到黄泉边。","Rank":0,"PoetryId":null,"Pinyin":"shuāng péng jiān rù mǐng jìng li ，shū shui bú dào huáng quán biān ","Tag":null,"Explanation":null,"English":null,"Sort":9,"Dynasty":"明"},{"Id":6793347,"Sentence":"我家一门联桂籍，四十年馀声赫奕。","Rank":0,"PoetryId":null,"Pinyin":"wǒ gū yī mén lián guì jǐ ，sì shǐ nián yú shēng hè yì ","Tag":null,"Explanation":null,"English":null,"Sort":10,"Dynasty":"明"},{"Id":6793348,"Sentence":"每惭末路向人低，独抱遗书竟奚适。","Rank":0,"PoetryId":null,"Pinyin":"měi cán mò lù xiàng rén dī ，dú bào wèi shū jìng xī kuò ","Tag":null,"Explanation":null,"English":null,"Sort":11,"Dynasty":"明"},{"Id":6793349,"Sentence":"姆源之山高入云，钟岭亦有慈亲坟。","Rank":0,"PoetryId":null,"Pinyin":"mǔ yuán zhī shān gāo rù yún ，zhōng ling yì yǒu cǐ qīn fén ","Tag":null,"Explanation":null,"English":null,"Sort":12,"Dynasty":"明"},{"Id":6793350,"Sentence":"清明欲近风雨恶，野鸟啼春安可闻。","Rank":0,"PoetryId":null,"Pinyin":"qīng mǐng yù jìn fēng yǔ ě ，yě diǎo tǐ chūn ān kě wén ","Tag":null,"Explanation":null,"English":null,"Sort":13,"Dynasty":"明"},{"Id":6793351,"Sentence":"大兄今年会昌去，季也雩阳更流寓。","Rank":0,"PoetryId":null,"Pinyin":"dà xiōng jīn nián huì chāng qù ，jì yě yú yáng gēng lǐu yù ","Tag":null,"Explanation":null,"English":null,"Sort":14,"Dynasty":"明"},{"Id":6793352,"Sentence":"山斋此日倍相思，却恨从前少欢聚。","Rank":0,"PoetryId":null,"Pinyin":"shān zhāi ci rì bèi xiāng sāi ，què hèn cóng qián shǎo huān jù ","Tag":null,"Explanation":null,"English":null,"Sort":15,"Dynasty":"明"},{"Id":6793353,"Sentence":"东家西家燕子飞，桃花乱落扑人衣。","Rank":0,"PoetryId":null,"Pinyin":"dōng gū xī gū yān zi fēi ，táo huā luàn là pū rén yī ","Tag":null,"Explanation":null,"English":null,"Sort":16,"Dynasty":"明"},{"Id":6793354,"Sentence":"明朝何处寻芳去，肠断故园消息稀。","Rank":0,"PoetryId":null,"Pinyin":"mǐng cháo hé chǔ xún fāng qù ，cháng duàn gù yuán xiāo xī xī ","Tag":null,"Explanation":null,"English":null,"Sort":17,"Dynasty":"明"}]}