{"Id":487811,"Title":"述怀一首别表兄严允升之兴国","Dynasty":"明","Author":"刘崧","Context":"我始束发时，出居城东郛。兄从濠上来，青裾如短凫。父母共爱惜，两两相携扶。读书本不多，颇好弄墨朱。暮拾草上萤，晨探花间雏。缀文暗矜衒，学字缪拟摹。登床夺砚笔，入室窥庖厨。诟怒或暂违，欢欣复同娱。时来饮美酒，终不事樗蒲。俱为乡党怜，自许如联珠。稍长各辞家，东西趋道涂。饥寒两契阔，千里长睢盱。论心怆无梦，揽镜觉有须。岁时骨肉聚，俯仰亲情俱。我父寔尔舅，尔母为我姑。十年递倾逝，顾影怜羁孤。嗟尔前年春，妻子复殒徂。空庭閟白日，苔藓生檐枢。尔兄亦早丧，有子居僧庐。削发岂高士，承宗寔良图。去年避兵难，闻窜五岭隅。归来见颜色，窃喜雉脱罦。昨聆遘寒疾，服食幸少苏。所依弱妹存，亦苦贫病拘。如何便诀绝，孑孑复远趋。山雨晴少泥，林华正纷敷。紫燕亦高飞，春城沸笙竽。我惭识字来，奇蹇多忧虞。所以遁幽谷，远从耕钓徒。兹晨怅言别，有酒得更沽。感激少小怀，临分重蹰踟。五月蒲艾香，九月有菊萸。故园恐芜没，归候焉得逾。武姥泉石嘉，远驾尚可纡。庶慰同心契，慎保千金躯。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"dcafe32ae5cc044972bb2b540e9eb64e","Step":0,"Verses":[{"Id":6372980,"Sentence":"我始束发时，出居城东郛。","Rank":0,"PoetryId":null,"Pinyin":"wǒ shi shù fā shǐ ，chū jū chéng dōng fú ","Tag":null,"Explanation":null,"English":null,"Sort":0,"Dynasty":"明"},{"Id":6372981,"Sentence":"兄从濠上来，青裾如短凫。","Rank":0,"PoetryId":null,"Pinyin":"xiōng cóng háo shǎng lái ，qīng jū rú duǎn fú ","Tag":null,"Explanation":null,"English":null,"Sort":1,"Dynasty":"明"},{"Id":6372982,"Sentence":"父母共爱惜，两两相携扶。","Rank":0,"PoetryId":null,"Pinyin":"fǔ mǔ gōng ài xī ，liǎng liǎng xiāng xié fú ","Tag":null,"Explanation":null,"English":null,"Sort":2,"Dynasty":"明"},{"Id":6372983,"Sentence":"读书本不多，颇好弄墨朱。","Rank":0,"PoetryId":null,"Pinyin":"dòu shū běn bú duō ，pō hǎo lòng mò zhū ","Tag":null,"Explanation":null,"English":null,"Sort":3,"Dynasty":"明"},{"Id":6372984,"Sentence":"暮拾草上萤，晨探花间雏。","Rank":0,"PoetryId":null,"Pinyin":"mù shè cǎo shǎng yǐng ，chén tàn huā jiān chú ","Tag":null,"Explanation":null,"English":null,"Sort":4,"Dynasty":"明"},{"Id":6372985,"Sentence":"缀文暗矜衒，学字缪拟摹。","Rank":0,"PoetryId":null,"Pinyin":"chuò wén àn jīn xuàn ，xué zì miào ni mó ","Tag":null,"Explanation":null,"English":null,"Sort":5,"Dynasty":"明"},{"Id":6372986,"Sentence":"登床夺砚笔，入室窥庖厨。","Rank":0,"PoetryId":null,"Pinyin":"dēng chuáng duó yàn bi ，rù shì kuī páo chú ","Tag":null,"Explanation":null,"English":null,"Sort":6,"Dynasty":"明"},{"Id":6372987,"Sentence":"诟怒或暂违，欢欣复同娱。","Rank":0,"PoetryId":null,"Pinyin":"gòu nù huò zàn wéi ，huān xīn fù tóng yú ","Tag":null,"Explanation":null,"English":null,"Sort":7,"Dynasty":"明"},{"Id":6372988,"Sentence":"时来饮美酒，终不事樗蒲。","Rank":0,"PoetryId":null,"Pinyin":"shǐ lái yin měi jiu ，zhōng bú shì chū pú ","Tag":null,"Explanation":null,"English":null,"Sort":8,"Dynasty":"明"},{"Id":6372989,"Sentence":"俱为乡党怜，自许如联珠。","Rank":0,"PoetryId":null,"Pinyin":"jū wéi xiāng dǎng lián ，zì hǔ rú lián zhū ","Tag":null,"Explanation":null,"English":null,"Sort":9,"Dynasty":"明"},{"Id":6372990,"Sentence":"稍长各辞家，东西趋道涂。","Rank":0,"PoetryId":null,"Pinyin":"shāo cháng gě cǐ gū ，dōng xī qū dāo tú ","Tag":null,"Explanation":null,"English":null,"Sort":10,"Dynasty":"明"},{"Id":6372991,"Sentence":"饥寒两契阔，千里长睢盱。","Rank":0,"PoetryId":null,"Pinyin":"jī hán liǎng qì kuò ，qiān li cháng suī xū ","Tag":null,"Explanation":null,"English":null,"Sort":11,"Dynasty":"明"},{"Id":6372992,"Sentence":"论心怆无梦，揽镜觉有须。","Rank":0,"PoetryId":null,"Pinyin":"lún xīn chuàng mó mèng ，lǎn jìng jiào yǒu xū ","Tag":null,"Explanation":null,"English":null,"Sort":12,"Dynasty":"明"},{"Id":6372993,"Sentence":"岁时骨肉聚，俯仰亲情俱。","Rank":0,"PoetryId":null,"Pinyin":"suì shǐ gū ròu jù ，fǔ yǎng qīn qǐng jū ","Tag":null,"Explanation":null,"English":null,"Sort":13,"Dynasty":"明"},{"Id":6372994,"Sentence":"我父寔尔舅，尔母为我姑。","Rank":0,"PoetryId":null,"Pinyin":"wǒ fǔ shǐ ěr jìu ，ěr mǔ wéi wǒ gū ","Tag":null,"Explanation":null,"English":null,"Sort":14,"Dynasty":"明"},{"Id":6372995,"Sentence":"十年递倾逝，顾影怜羁孤。","Rank":0,"PoetryId":null,"Pinyin":"shǐ nián dì qīng shì ，gù ying lián jī gū ","Tag":null,"Explanation":null,"English":null,"Sort":15,"Dynasty":"明"},{"Id":6372996,"Sentence":"嗟尔前年春，妻子复殒徂。","Rank":0,"PoetryId":null,"Pinyin":"jiē ěr qián nián chūn ，qī zi fù yǔn cú ","Tag":null,"Explanation":null,"English":null,"Sort":16,"Dynasty":"明"},{"Id":6372997,"Sentence":"空庭閟白日，苔藓生檐枢。","Rank":0,"PoetryId":null,"Pinyin":"kōng tǐng bì bái rì ，tāi xiǎn shēng yán shū ","Tag":null,"Explanation":null,"English":null,"Sort":17,"Dynasty":"明"},{"Id":6372998,"Sentence":"尔兄亦早丧，有子居僧庐。","Rank":0,"PoetryId":null,"Pinyin":"ěr xiōng yì zǎo sāng ，yǒu zi jū sēng lú ","Tag":null,"Explanation":null,"English":null,"Sort":18,"Dynasty":"明"},{"Id":6372999,"Sentence":"削发岂高士，承宗寔良图。","Rank":0,"PoetryId":null,"Pinyin":"xiāo fā qi gāo shì ，chéng zōng shǐ liáng tú ","Tag":null,"Explanation":null,"English":null,"Sort":19,"Dynasty":"明"},{"Id":6373000,"Sentence":"去年避兵难，闻窜五岭隅。","Rank":0,"PoetryId":null,"Pinyin":"qù nián bì bīng nán ，wén cuàn wǔ ling yú ","Tag":null,"Explanation":null,"English":null,"Sort":20,"Dynasty":"明"},{"Id":6373001,"Sentence":"归来见颜色，窃喜雉脱罦。","Rank":0,"PoetryId":null,"Pinyin":"guī lái jiàn yán sè ，qiè xi zhì tuō fú ","Tag":null,"Explanation":null,"English":null,"Sort":21,"Dynasty":"明"},{"Id":6373002,"Sentence":"昨聆遘寒疾，服食幸少苏。","Rank":0,"PoetryId":null,"Pinyin":"zuó lǐng gòu hán jǐ ，fú shǐ xìng shǎo sū ","Tag":null,"Explanation":null,"English":null,"Sort":22,"Dynasty":"明"},{"Id":6373003,"Sentence":"所依弱妹存，亦苦贫病拘。","Rank":0,"PoetryId":null,"Pinyin":"suǒ yī ruò mèi cún ，yì kǔ pǐn bìng jū ","Tag":null,"Explanation":null,"English":null,"Sort":23,"Dynasty":"明"},{"Id":6373004,"Sentence":"如何便诀绝，孑孑复远趋。","Rank":0,"PoetryId":null,"Pinyin":"rú hé biàn jué jué ，jié jié fù yuǎn qū ","Tag":null,"Explanation":null,"English":null,"Sort":24,"Dynasty":"明"},{"Id":6373005,"Sentence":"山雨晴少泥，林华正纷敷。","Rank":0,"PoetryId":null,"Pinyin":"shān yǔ qǐng shǎo nǐ ，lǐn huā zhēng fēn fū ","Tag":null,"Explanation":null,"English":null,"Sort":25,"Dynasty":"明"},{"Id":6373006,"Sentence":"紫燕亦高飞，春城沸笙竽。","Rank":0,"PoetryId":null,"Pinyin":"zi yān yì gāo fēi ，chūn chéng fèi shēng yú ","Tag":null,"Explanation":null,"English":null,"Sort":26,"Dynasty":"明"},{"Id":6373007,"Sentence":"我惭识字来，奇蹇多忧虞。","Rank":0,"PoetryId":null,"Pinyin":"wǒ cán shǐ zì lái ，jī jiǎn duō yōu yú ","Tag":null,"Explanation":null,"English":null,"Sort":27,"Dynasty":"明"},{"Id":6373008,"Sentence":"所以遁幽谷，远从耕钓徒。","Rank":0,"PoetryId":null,"Pinyin":"suǒ yi dùn yōu gǔ ，yuǎn cóng gēng diào tú ","Tag":null,"Explanation":null,"English":null,"Sort":28,"Dynasty":"明"},{"Id":6373009,"Sentence":"兹晨怅言别，有酒得更沽。","Rank":0,"PoetryId":null,"Pinyin":"cǐ chén chàng yán bié ，yǒu jiu dé gēng gū ","Tag":null,"Explanation":null,"English":null,"Sort":29,"Dynasty":"明"},{"Id":6373010,"Sentence":"感激少小怀，临分重蹰踟。","Rank":0,"PoetryId":null,"Pinyin":"gǎn jī shǎo xiǎo huái ，lǐn fēn chóng chú chǐ ","Tag":null,"Explanation":null,"English":null,"Sort":30,"Dynasty":"明"},{"Id":6373011,"Sentence":"五月蒲艾香，九月有菊萸。","Rank":0,"PoetryId":null,"Pinyin":"wǔ yuè pú ài xiāng ，jiu yuè yǒu jú yú ","Tag":null,"Explanation":null,"English":null,"Sort":31,"Dynasty":"明"},{"Id":6373012,"Sentence":"故园恐芜没，归候焉得逾。","Rank":0,"PoetryId":null,"Pinyin":"gù yuán kǒng wú méi ，guī hòu yān dé yú ","Tag":null,"Explanation":null,"English":null,"Sort":32,"Dynasty":"明"},{"Id":6373013,"Sentence":"武姥泉石嘉，远驾尚可纡。","Rank":0,"PoetryId":null,"Pinyin":"wǔ lǎo quán dàn jiā ，yuǎn jià shàng kě yū ","Tag":null,"Explanation":null,"English":null,"Sort":33,"Dynasty":"明"},{"Id":6373014,"Sentence":"庶慰同心契，慎保千金躯。","Rank":0,"PoetryId":null,"Pinyin":"shù wèi tóng xīn qì ，shèn bǎo qiān jīn qū ","Tag":null,"Explanation":null,"English":null,"Sort":34,"Dynasty":"明"}]}