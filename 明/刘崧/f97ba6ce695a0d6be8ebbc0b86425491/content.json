{"Id":488074,"Title":"剥苧词","Dynasty":"明","Author":"刘崧","Context":"江南人家多种苧，烧土壅畬筑围护。老苗刈尽还再生，一岁收成看三度。东家女儿颜貌稀，爱织白苧裁春衣。侵晨入园捎乱叶，采剥苍皮连抱归。归来临池濯苔发，轻管圆刀事拢戛。修蛇委蜕鳞鬣翻，入手春云惊腻滑。一月绩成催上机，官中科布星火飞。恤寒敢计皮与肉，伐骨犹堪代明烛。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f97ba6ce695a0d6be8ebbc0b86425491","Step":0,"Verses":[{"Id":6793215,"Sentence":"江南人家多种苧，烧土壅畬筑围护。","Rank":0,"PoetryId":null,"Pinyin":"jiāng nā rén gū duō chóng nǐng ，shāo tǔ yōng shē zhú wéi hù ","Tag":null,"Explanation":null,"English":null,"Sort":0,"Dynasty":"明"},{"Id":6793216,"Sentence":"老苗刈尽还再生，一岁收成看三度。","Rank":0,"PoetryId":null,"Pinyin":"lǎo miáo yì jin hái zài shēng ，yī suì shōu chéng kān sān dù ","Tag":null,"Explanation":null,"English":null,"Sort":1,"Dynasty":"明"},{"Id":6793217,"Sentence":"东家女儿颜貌稀，爱织白苧裁春衣。","Rank":0,"PoetryId":null,"Pinyin":"dōng gū nǚ ér yán mào xī ，ài zhī bái nǐng cái chūn yī ","Tag":null,"Explanation":null,"English":null,"Sort":2,"Dynasty":"明"},{"Id":6793218,"Sentence":"侵晨入园捎乱叶，采剥苍皮连抱归。","Rank":0,"PoetryId":null,"Pinyin":"qīn chén rù yuán shāo luàn xié ，cǎi bāo cāng pǐ lián bào guī ","Tag":null,"Explanation":null,"English":null,"Sort":3,"Dynasty":"明"},{"Id":6793219,"Sentence":"归来临池濯苔发，轻管圆刀事拢戛。","Rank":0,"PoetryId":null,"Pinyin":"guī lái lǐn chǐ zhuó tāi fā ，qīng guǎn yuán dāo shì lǒng jiá ","Tag":null,"Explanation":null,"English":null,"Sort":4,"Dynasty":"明"},{"Id":6793220,"Sentence":"修蛇委蜕鳞鬣翻，入手春云惊腻滑。","Rank":0,"PoetryId":null,"Pinyin":"xīu shé wēi tuì lǐn liè fān ，rù shǒu chūn yún jīng nì huá ","Tag":null,"Explanation":null,"English":null,"Sort":5,"Dynasty":"明"},{"Id":6793221,"Sentence":"一月绩成催上机，官中科布星火飞。","Rank":0,"PoetryId":null,"Pinyin":"yī yuè jì chéng cuī shǎng jī ，guān zhōng kē bù xīng huǒ fēi ","Tag":null,"Explanation":null,"English":null,"Sort":6,"Dynasty":"明"},{"Id":6793222,"Sentence":"恤寒敢计皮与肉，伐骨犹堪代明烛。","Rank":0,"PoetryId":null,"Pinyin":"xù hán gǎn jì pǐ yú ròu ，fá gū yóu kān dài mǐng zhú ","Tag":null,"Explanation":null,"English":null,"Sort":7,"Dynasty":"明"}]}