{"Id":598552,"Title":"游朝汉台","Dynasty":"明","Author":"陈堂","Context":"清赏非夙期，胜游恣欢逸。为与高人俱，畅适情非一。秋风飒然来，万木气萧瑟。乃陟越城头，扪萝攀崒嵂。朝汉荒台高，一览众山出。白云冉冉生，群飞鸟去疾。回望沧海东，朝宗水潏潏。尉佗恋阙心，千载如皎日。举头见长安，惭余驽马质。十年伏枥间，俯首谁矜恤。何当假云衢，千里同超轶。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a90783b274daf9aa9c8805ef11e81447","Step":0,"Verses":[{"Id":6497514,"Sentence":"清赏非夙期，胜游恣欢逸。","Rank":0,"PoetryId":null,"Pinyin":"qīng shǎng fēi sù jī ，shēng yóu zì huān yì ","Tag":null,"Explanation":null,"English":null,"Sort":0,"Dynasty":"明"},{"Id":6497515,"Sentence":"为与高人俱，畅适情非一。","Rank":0,"PoetryId":null,"Pinyin":"wéi yú gāo rén jū ，chàng kuò qǐng fēi yī ","Tag":null,"Explanation":null,"English":null,"Sort":1,"Dynasty":"明"},{"Id":6497516,"Sentence":"秋风飒然来，万木气萧瑟。","Rank":0,"PoetryId":null,"Pinyin":"qīu fēng sà rán lái ，mò mù qì xiāo sè ","Tag":null,"Explanation":null,"English":null,"Sort":2,"Dynasty":"明"},{"Id":6497517,"Sentence":"乃陟越城头，扪萝攀崒嵂。","Rank":0,"PoetryId":null,"Pinyin":"nǎi zhì yuè chéng tóu ，mén luó pān cuì lǜ ","Tag":null,"Explanation":null,"English":null,"Sort":3,"Dynasty":"明"},{"Id":6497518,"Sentence":"朝汉荒台高，一览众山出。","Rank":0,"PoetryId":null,"Pinyin":"cháo hàn huāng tāi gāo ，yī lǎn zhòng shān chū ","Tag":null,"Explanation":null,"English":null,"Sort":4,"Dynasty":"明"},{"Id":6497519,"Sentence":"白云冉冉生，群飞鸟去疾。","Rank":0,"PoetryId":null,"Pinyin":"bái yún rǎn rǎn shēng ，qún fēi diǎo qù jǐ ","Tag":null,"Explanation":null,"English":null,"Sort":5,"Dynasty":"明"},{"Id":6497520,"Sentence":"回望沧海东，朝宗水潏潏。","Rank":0,"PoetryId":null,"Pinyin":"huǐ wàng cāng hǎi dōng ，cháo zōng shui jué jué ","Tag":null,"Explanation":null,"English":null,"Sort":6,"Dynasty":"明"},{"Id":6497521,"Sentence":"尉佗恋阙心，千载如皎日。","Rank":0,"PoetryId":null,"Pinyin":"wèi tuó liàn quē xīn ，qiān zǎi rú jiǎo rì ","Tag":null,"Explanation":null,"English":null,"Sort":7,"Dynasty":"明"},{"Id":6497522,"Sentence":"举头见长安，惭余驽马质。","Rank":0,"PoetryId":null,"Pinyin":"jǔ tóu jiàn cháng ān ，cán yú nú mǎ zhì ","Tag":null,"Explanation":null,"English":null,"Sort":8,"Dynasty":"明"},{"Id":6497523,"Sentence":"十年伏枥间，俯首谁矜恤。","Rank":0,"PoetryId":null,"Pinyin":"shǐ nián fú lì jiān ，fǔ shǒu shéi jīn xù ","Tag":null,"Explanation":null,"English":null,"Sort":9,"Dynasty":"明"},{"Id":6497524,"Sentence":"何当假云衢，千里同超轶。","Rank":0,"PoetryId":null,"Pinyin":"hé dāng jiǎ yún qú ，qiān li tóng chāo yì ","Tag":null,"Explanation":null,"English":null,"Sort":10,"Dynasty":"明"}]}