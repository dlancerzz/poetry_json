{"Id":697632,"Title":"题山水图二首","Dynasty":"明","Author":"萧镃","Context":"青山何岧峣，下有嘉树林。高亭昼闲敞，窗户含层阴。前村夜来雨，石濑张素琴。好鸟鸣檐间，始知春意深。迥无外物累，嘿处抱冲襟。对此案上书，悠悠千载心。安得谢尘羁，扁舟谐远寻。身已与世违，超然景方寂。嘉树敷层阴，芳苔间行迹。飞淙如练悬，断厓若天辟。亭亭山上云，齿齿溪中石。岂无同心人，高谈共晨夕。檐虚岚湿衣，窗迥风生席。雅趣良足耽，营营竟何益。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1e2a27fb3f463639969a079ea3d87656","Step":0,"Verses":[{"Id":6301437,"Sentence":"青山何岧峣，下有嘉树林。","Rank":0,"PoetryId":null,"Pinyin":"qīng shān hé tiáo yáo ，xià yǒu jiā shù lǐn ","Tag":null,"Explanation":null,"English":null,"Sort":0,"Dynasty":"明"},{"Id":6301438,"Sentence":"高亭昼闲敞，窗户含层阴。","Rank":0,"PoetryId":null,"Pinyin":"gāo tǐng zhòu xián chǎng ，chuāng hù hán céng yīn ","Tag":null,"Explanation":null,"English":null,"Sort":1,"Dynasty":"明"},{"Id":6301439,"Sentence":"前村夜来雨，石濑张素琴。","Rank":0,"PoetryId":null,"Pinyin":"qián cūn yè lái yǔ ，dàn lài zhāng sù qǐn ","Tag":null,"Explanation":null,"English":null,"Sort":2,"Dynasty":"明"},{"Id":6301440,"Sentence":"好鸟鸣檐间，始知春意深。","Rank":0,"PoetryId":null,"Pinyin":"hǎo diǎo mǐng yán jiān ，shi zhī chūn yì shēn ","Tag":null,"Explanation":null,"English":null,"Sort":3,"Dynasty":"明"},{"Id":6301441,"Sentence":"迥无外物累，嘿处抱冲襟。","Rank":0,"PoetryId":null,"Pinyin":"jiǒng mó wài wù léi ，hāi chǔ bào chōng jīn ","Tag":null,"Explanation":null,"English":null,"Sort":4,"Dynasty":"明"},{"Id":6301442,"Sentence":"对此案上书，悠悠千载心。","Rank":0,"PoetryId":null,"Pinyin":"duì ci àn shǎng shū ，yōu yōu qiān zǎi xīn ","Tag":null,"Explanation":null,"English":null,"Sort":5,"Dynasty":"明"},{"Id":6301443,"Sentence":"安得谢尘羁，扁舟谐远寻。","Rank":0,"PoetryId":null,"Pinyin":"ān dé xiè chén jī ，biǎn zhōu xié yuǎn xún ","Tag":null,"Explanation":null,"English":null,"Sort":6,"Dynasty":"明"},{"Id":6301444,"Sentence":"身已与世违，超然景方寂。","Rank":0,"PoetryId":null,"Pinyin":"shēn yi yú shì wéi ，chāo rán jing fāng jì ","Tag":null,"Explanation":null,"English":null,"Sort":7,"Dynasty":"明"},{"Id":6301445,"Sentence":"嘉树敷层阴，芳苔间行迹。","Rank":0,"PoetryId":null,"Pinyin":"jiā shù fū céng yīn ，fāng tāi jiān háng jì ","Tag":null,"Explanation":null,"English":null,"Sort":8,"Dynasty":"明"},{"Id":6301446,"Sentence":"飞淙如练悬，断厓若天辟。","Rank":0,"PoetryId":null,"Pinyin":"fēi cóng rú liàn xuán ，duàn yá rě tiān bì ","Tag":null,"Explanation":null,"English":null,"Sort":9,"Dynasty":"明"},{"Id":6301447,"Sentence":"亭亭山上云，齿齿溪中石。","Rank":0,"PoetryId":null,"Pinyin":"tǐng tǐng shān shǎng yún ，chi chi xī zhōng dàn ","Tag":null,"Explanation":null,"English":null,"Sort":10,"Dynasty":"明"},{"Id":6301448,"Sentence":"岂无同心人，高谈共晨夕。","Rank":0,"PoetryId":null,"Pinyin":"qi mó tóng xīn rén ，gāo tán gōng chén xī ","Tag":null,"Explanation":null,"English":null,"Sort":11,"Dynasty":"明"},{"Id":6301449,"Sentence":"檐虚岚湿衣，窗迥风生席。","Rank":0,"PoetryId":null,"Pinyin":"yán xū lán shī yī ，chuāng jiǒng fēng shēng xǐ ","Tag":null,"Explanation":null,"English":null,"Sort":12,"Dynasty":"明"},{"Id":6301450,"Sentence":"雅趣良足耽，营营竟何益。","Rank":0,"PoetryId":null,"Pinyin":"yā qù liáng zú dān ，yǐng yǐng jìng hé yì ","Tag":null,"Explanation":null,"English":null,"Sort":13,"Dynasty":"明"}]}