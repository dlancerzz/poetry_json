{"Id":690853,"Title":"半江十咏为谢德明赋","Dynasty":"明","Author":"陈献章","Context":"江湖城市气交吞，谁放兰舟系柳根。肯与渔翁通水界，白头破浪在江门。独速溪边舞短蓑，月明醉影共婆娑。手中握得桐江线，钓破江天不要多。水面烟浓白鸟低，数峰青锁夕阳西。隔波莫是仙源否，恰到波心路已迷。隔波晴色袅孤烟，万树桃花锦一川。夜半天风吹海立，探花人在半江船。水到江心五百弓，白鸥双起雁孤冲。竹篙点碎菰蒲月，如此风光我共公。画纸敲针一杜诗，水生花落两天机。西风捲市尘高起，也到江心不解飞。溪槎汎汎月中眠，横占波间一半天。何许少年三五辈，夜深邻舫叫摊钱。碧海云深鹤梦劳，人间无地著卢敖。不知居士曾来否，试向波心问小舠。醉则高歌醒复悲，老仙那有独醒时。江间波浪三千顷，都与回公入酒卮。半江秋水映斜阳，几个神仙坐水旁。酒是逡巡花顷刻，一尊韩愈对韩湘。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0457ff322554f7b57f8eb154cf6dd4c6","Step":0,"Verses":[{"Id":6616820,"Sentence":"江湖城市气交吞，谁放兰舟系柳根。","Rank":0,"PoetryId":null,"Pinyin":"jiāng hú chéng shì qì jiāo tūn ，shéi fàng lán zhōu jì liu gēn ","Tag":null,"Explanation":null,"English":null,"Sort":0,"Dynasty":"明"},{"Id":6616821,"Sentence":"肯与渔翁通水界，白头破浪在江门。","Rank":0,"PoetryId":null,"Pinyin":"kěn yú yú wēng tōng shui jiè ，bái tóu pò làng zài jiāng mén ","Tag":null,"Explanation":null,"English":null,"Sort":1,"Dynasty":"明"},{"Id":6616822,"Sentence":"独速溪边舞短蓑，月明醉影共婆娑。","Rank":0,"PoetryId":null,"Pinyin":"dú sù xī biān wǔ duǎn suō ，yuè mǐng zuì ying gōng pó suō ","Tag":null,"Explanation":null,"English":null,"Sort":2,"Dynasty":"明"},{"Id":6616823,"Sentence":"手中握得桐江线，钓破江天不要多。","Rank":0,"PoetryId":null,"Pinyin":"shǒu zhōng wò dé tóng jiāng xiàn ，diào pò jiāng tiān bú yāo duō ","Tag":null,"Explanation":null,"English":null,"Sort":3,"Dynasty":"明"},{"Id":6616824,"Sentence":"水面烟浓白鸟低，数峰青锁夕阳西。","Rank":0,"PoetryId":null,"Pinyin":"shui miàn yān nóng bái diǎo dī ，shǔ fēng qīng suǒ xī yáng xī ","Tag":null,"Explanation":null,"English":null,"Sort":4,"Dynasty":"明"},{"Id":6616825,"Sentence":"隔波莫是仙源否，恰到波心路已迷。","Rank":0,"PoetryId":null,"Pinyin":"gé bō mò shì xiān yuán fǒu ，qià dào bō xīn lù yi mī ","Tag":null,"Explanation":null,"English":null,"Sort":5,"Dynasty":"明"},{"Id":6616826,"Sentence":"隔波晴色袅孤烟，万树桃花锦一川。","Rank":0,"PoetryId":null,"Pinyin":"gé bō qǐng sè niǎo gū yān ，mò shù táo huā jin yī chuān ","Tag":null,"Explanation":null,"English":null,"Sort":6,"Dynasty":"明"},{"Id":6616827,"Sentence":"夜半天风吹海立，探花人在半江船。","Rank":0,"PoetryId":null,"Pinyin":"yè bàn tiān fēng chuī hǎi lì ，tàn huā rén zài bàn jiāng chuán ","Tag":null,"Explanation":null,"English":null,"Sort":7,"Dynasty":"明"},{"Id":6616828,"Sentence":"水到江心五百弓，白鸥双起雁孤冲。","Rank":0,"PoetryId":null,"Pinyin":"shui dào jiāng xīn wǔ bǎi gōng ，bái ōu shuāng qi yàn gū chōng ","Tag":null,"Explanation":null,"English":null,"Sort":8,"Dynasty":"明"},{"Id":6616829,"Sentence":"竹篙点碎菰蒲月，如此风光我共公。","Rank":0,"PoetryId":null,"Pinyin":"zhú gāo diǎn suì gū pú yuè ，rú ci fēng guāng wǒ gōng gōng ","Tag":null,"Explanation":null,"English":null,"Sort":9,"Dynasty":"明"},{"Id":6616830,"Sentence":"画纸敲针一杜诗，水生花落两天机。","Rank":0,"PoetryId":null,"Pinyin":"huà zhi qiāo zhēn yī dù shī ，shui shēng huā là liǎng tiān jī ","Tag":null,"Explanation":null,"English":null,"Sort":10,"Dynasty":"明"},{"Id":6616831,"Sentence":"西风捲市尘高起，也到江心不解飞。","Rank":0,"PoetryId":null,"Pinyin":"xī fēng juǎn shì chén gāo qi ，yě dào jiāng xīn bú jiě fēi ","Tag":null,"Explanation":null,"English":null,"Sort":11,"Dynasty":"明"},{"Id":6616832,"Sentence":"溪槎汎汎月中眠，横占波间一半天。","Rank":0,"PoetryId":null,"Pinyin":"xī chá fá fá yuè zhōng mián ，héng zhān bō jiān yī bàn tiān ","Tag":null,"Explanation":null,"English":null,"Sort":12,"Dynasty":"明"},{"Id":6616833,"Sentence":"何许少年三五辈，夜深邻舫叫摊钱。","Rank":0,"PoetryId":null,"Pinyin":"hé hǔ shǎo nián sān wǔ bèi ，yè shēn lǐn fǎng jiào tān qián ","Tag":null,"Explanation":null,"English":null,"Sort":13,"Dynasty":"明"},{"Id":6616834,"Sentence":"碧海云深鹤梦劳，人间无地著卢敖。","Rank":0,"PoetryId":null,"Pinyin":"bì hǎi yún shēn hè mèng láo ，rén jiān mó 地著lú áo ","Tag":null,"Explanation":null,"English":null,"Sort":14,"Dynasty":"明"},{"Id":6616835,"Sentence":"不知居士曾来否，试向波心问小舠。","Rank":0,"PoetryId":null,"Pinyin":"bú zhī jū shì céng lái fǒu ，shì xiàng bō xīn wèn xiǎo dāo ","Tag":null,"Explanation":null,"English":null,"Sort":15,"Dynasty":"明"},{"Id":6616836,"Sentence":"醉则高歌醒复悲，老仙那有独醒时。","Rank":0,"PoetryId":null,"Pinyin":"zuì zé gāo gē xing fù bēi ，lǎo xiān nā yǒu dú xing shǐ ","Tag":null,"Explanation":null,"English":null,"Sort":16,"Dynasty":"明"},{"Id":6616837,"Sentence":"江间波浪三千顷，都与回公入酒卮。","Rank":0,"PoetryId":null,"Pinyin":"jiāng jiān bō làng sān qiān qing ，dōu yú huǐ gōng rù jiu zhī ","Tag":null,"Explanation":null,"English":null,"Sort":17,"Dynasty":"明"},{"Id":6616838,"Sentence":"半江秋水映斜阳，几个神仙坐水旁。","Rank":0,"PoetryId":null,"Pinyin":"bàn jiāng qīu shui yìng xié yáng ，jī gě shén xiān zuò shui páng ","Tag":null,"Explanation":null,"English":null,"Sort":18,"Dynasty":"明"},{"Id":6616839,"Sentence":"酒是逡巡花顷刻，一尊韩愈对韩湘。","Rank":0,"PoetryId":null,"Pinyin":"jiu shì qūn xún huā qing kè ，yī zūn hán yù duì hán xiāng ","Tag":null,"Explanation":null,"English":null,"Sort":19,"Dynasty":"明"}]}