{"Id":569719,"Title":"顾仲方画山水歌 其二","Dynasty":"明","Author":"袁宗道","Context":"吾观仲方画，不从诸家入，亦复不从十指出。直是一片豪性侠气结为块垒，以酒浇之不能止。忽尔迸散落缣素，偶然浓淡分山水。吾不知溪山之貌仲方，仲方之貌溪山。无情有情含裹那可辨，复有袁生失足混其间。数日苦热，对公所作寒江流，百骸泼泼化潺湲。心魂清冷绝尘滓，恰逢投砾始惊还。却笑凡手抛掷胸中活山水，漫从死骨求筋髓。纵然逼真君家顾长康，抵掌虎头徒为尔。噫吁嘻，俗眼赏鉴皆如此，不重真骨重形似！","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f38ba379bf5f195e4759a13b45c68a94","Step":0,"Verses":[{"Id":6681137,"Sentence":"吾观仲方画，不从诸家入，亦复不从十指出。","Rank":0,"PoetryId":null,"Pinyin":"wú guān zhòng fāng huà ，bú cóng zhū gū rù ，yì fù bú cóng shǐ zhi chū ","Tag":null,"Explanation":null,"English":null,"Sort":0,"Dynasty":"明"},{"Id":6681138,"Sentence":"直是一片豪性侠气结为块垒，以酒浇之不能止。","Rank":0,"PoetryId":null,"Pinyin":"zhǐ shì yī piān háo xìng xiá qì jiē wéi kuài lěi ，yi jiu jiāo zhī bú néng zhi ","Tag":null,"Explanation":null,"English":null,"Sort":1,"Dynasty":"明"},{"Id":6681139,"Sentence":"忽尔迸散落缣素，偶然浓淡分山水。","Rank":0,"PoetryId":null,"Pinyin":"hū ěr bèng sǎn là jiān sù ，ǒu rán nóng dàn fēn shān shui ","Tag":null,"Explanation":null,"English":null,"Sort":2,"Dynasty":"明"},{"Id":6681140,"Sentence":"吾不知溪山之貌仲方，仲方之貌溪山。","Rank":0,"PoetryId":null,"Pinyin":"wú bú zhī xī shān zhī mào zhòng fāng ，zhòng fāng zhī mào xī shān ","Tag":null,"Explanation":null,"English":null,"Sort":3,"Dynasty":"明"},{"Id":6681141,"Sentence":"无情有情含裹那可辨，复有袁生失足混其间。","Rank":0,"PoetryId":null,"Pinyin":"mó qǐng yǒu qǐng hán guǒ nā kě biàn ，fù yǒu yuán shēng shī zú hún jī jiān ","Tag":null,"Explanation":null,"English":null,"Sort":4,"Dynasty":"明"},{"Id":6681142,"Sentence":"数日苦热，对公所作寒江流，百骸泼泼化潺湲。","Rank":0,"PoetryId":null,"Pinyin":"shǔ rì kǔ rè ，duì gōng suǒ zuō hán jiāng lǐu ，bǎi hái pō pō huā chán yuán ","Tag":null,"Explanation":null,"English":null,"Sort":5,"Dynasty":"明"},{"Id":6681143,"Sentence":"心魂清冷绝尘滓，恰逢投砾始惊还。","Rank":0,"PoetryId":null,"Pinyin":"xīn hún qīng lěng jué chén zi ，qià féng tóu lì shi jīng hái ","Tag":null,"Explanation":null,"English":null,"Sort":6,"Dynasty":"明"},{"Id":6681144,"Sentence":"却笑凡手抛掷胸中活山水，漫从死骨求筋髓。","Rank":0,"PoetryId":null,"Pinyin":"què xiào fán shǒu pāo zhì xiōng zhōng huó shān shui ，màn cóng si gū qǐu jīn sui ","Tag":null,"Explanation":null,"English":null,"Sort":7,"Dynasty":"明"},{"Id":6681145,"Sentence":"纵然逼真君家顾长康，抵掌虎头徒为尔。","Rank":0,"PoetryId":null,"Pinyin":"zòng rán bī zhēn jūn gū gù cháng kāng ，di zhǎng hū tóu tú wéi ěr ","Tag":null,"Explanation":null,"English":null,"Sort":8,"Dynasty":"明"},{"Id":6681146,"Sentence":"噫吁嘻，俗眼赏鉴皆如此，不重真骨重形似！","Rank":0,"PoetryId":null,"Pinyin":"yī xū xī ，sú yǎn shǎng jiàn jiē rú ci ，bú chóng zhēn gū chóng xǐng shì ","Tag":null,"Explanation":null,"English":null,"Sort":9,"Dynasty":"明"}]}