{"Id":554424,"Title":"送德州乌学正","Dynasty":"明","Author":"张弼","Context":"上巳今朝是，兰亭何处寻。只将离别意，都付短长吟。青草鸥边远，黄尘马首深。作官当盛世，乐育遂初心。懒设马融帐，时弹宣父琴。芝兰当满室，桃李欲成林。志节九秋月，文章百鍊金。终看三鳣坠，未许二毛侵。川外多来使，京中听好音。春风咏归际，为我问升沉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"05c30cb0a7db68f56e89261d65f35da1","Step":0,"Verses":[{"Id":7054552,"Sentence":"上巳今朝是，兰亭何处寻。","Rank":0,"PoetryId":null,"Pinyin":"shǎng sì jīn cháo shì ，lán tǐng hé chǔ xún ","Tag":null,"Explanation":null,"English":null,"Sort":0,"Dynasty":"明"},{"Id":7054553,"Sentence":"只将离别意，都付短长吟。","Rank":0,"PoetryId":null,"Pinyin":"zhī jiāng lǐ bié yì ，dōu fù duǎn cháng yǐn ","Tag":null,"Explanation":null,"English":null,"Sort":1,"Dynasty":"明"},{"Id":7054554,"Sentence":"青草鸥边远，黄尘马首深。","Rank":0,"PoetryId":null,"Pinyin":"qīng cǎo ōu biān yuǎn ，huáng chén mǎ shǒu shēn ","Tag":null,"Explanation":null,"English":null,"Sort":2,"Dynasty":"明"},{"Id":7054555,"Sentence":"作官当盛世，乐育遂初心。","Rank":0,"PoetryId":null,"Pinyin":"zuō guān dāng chéng shì ，lè yō suǐ chū xīn ","Tag":null,"Explanation":null,"English":null,"Sort":3,"Dynasty":"明"},{"Id":7054556,"Sentence":"懒设马融帐，时弹宣父琴。","Rank":0,"PoetryId":null,"Pinyin":"lǎn shè mǎ róng zhàng ，shǐ dàn xuān fǔ qǐn ","Tag":null,"Explanation":null,"English":null,"Sort":4,"Dynasty":"明"},{"Id":7054557,"Sentence":"芝兰当满室，桃李欲成林。","Rank":0,"PoetryId":null,"Pinyin":"zhī lán dāng mǎn shì ，táo li yù chéng lǐn ","Tag":null,"Explanation":null,"English":null,"Sort":5,"Dynasty":"明"},{"Id":7054558,"Sentence":"志节九秋月，文章百鍊金。","Rank":0,"PoetryId":null,"Pinyin":"zhì jiē jiu qīu yuè ，wén zhāng bǎi jiàn jīn ","Tag":null,"Explanation":null,"English":null,"Sort":6,"Dynasty":"明"},{"Id":7054559,"Sentence":"终看三鳣坠，未许二毛侵。","Rank":0,"PoetryId":null,"Pinyin":"zhōng kān sān shàn zhuì ，wèi hǔ èr máo qīn ","Tag":null,"Explanation":null,"English":null,"Sort":7,"Dynasty":"明"},{"Id":7054560,"Sentence":"川外多来使，京中听好音。","Rank":0,"PoetryId":null,"Pinyin":"chuān wài duō lái shi ，jīng zhōng tīng hǎo yīn ","Tag":null,"Explanation":null,"English":null,"Sort":8,"Dynasty":"明"},{"Id":7054561,"Sentence":"春风咏归际，为我问升沉。","Rank":0,"PoetryId":null,"Pinyin":"chūn fēng yǒng guī jì ，wéi wǒ wèn shēng chén ","Tag":null,"Explanation":null,"English":null,"Sort":9,"Dynasty":"明"}]}