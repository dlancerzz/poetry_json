{"Id":698067,"Title":"哭祝京兆希哲二首","Dynasty":"明","Author":"黄省曾","Context":"绝代才华海上居，白头才得谒公车。为文可作千金卖，倚马真誇七纸书。但使有怀同阮籍，不妨无路荐相如。柴桑人去空开径，愁见新杨绕故庐。嵇康懒性老还疏，孙绰才峰秀有馀。世上不知司马赋，人间今宝右军书。从来燕雀争嘲凤，可惜蛟龙只混鱼。尚忆去年春二月，碧桃花下驻高车。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"df878e59a84ca6b5c073b4f35dc3f130","Step":0,"Verses":[{"Id":6305102,"Sentence":"绝代才华海上居，白头才得谒公车。","Rank":0,"PoetryId":null,"Pinyin":"jué dài cái huā hǎi shǎng jū ，bái tóu cái dé yè gōng chē ","Tag":null,"Explanation":null,"English":null,"Sort":0,"Dynasty":"明"},{"Id":6305103,"Sentence":"为文可作千金卖，倚马真誇七纸书。","Rank":0,"PoetryId":null,"Pinyin":"wéi wén kě zuō qiān jīn mài ，yi mǎ zhēn kuā qī zhi shū ","Tag":null,"Explanation":null,"English":null,"Sort":1,"Dynasty":"明"},{"Id":6305104,"Sentence":"但使有怀同阮籍，不妨无路荐相如。","Rank":0,"PoetryId":null,"Pinyin":"dàn shi yǒu huái tóng ruǎn jǐ ，bú fāng mó lù jiàn xiāng rú ","Tag":null,"Explanation":null,"English":null,"Sort":2,"Dynasty":"明"},{"Id":6305105,"Sentence":"柴桑人去空开径，愁见新杨绕故庐。","Rank":0,"PoetryId":null,"Pinyin":"chái sāng rén qù kōng kāi jìng ，chóu jiàn xīn yáng rào gù lú ","Tag":null,"Explanation":null,"English":null,"Sort":3,"Dynasty":"明"},{"Id":6305106,"Sentence":"嵇康懒性老还疏，孙绰才峰秀有馀。","Rank":0,"PoetryId":null,"Pinyin":"jī kāng lǎn xìng lǎo hái shū ，sūn chāo cái fēng xìu yǒu yú ","Tag":null,"Explanation":null,"English":null,"Sort":4,"Dynasty":"明"},{"Id":6305107,"Sentence":"世上不知司马赋，人间今宝右军书。","Rank":0,"PoetryId":null,"Pinyin":"shì shǎng bú zhī sī mǎ fù ，rén jiān jīn bǎo yòu jūn shū ","Tag":null,"Explanation":null,"English":null,"Sort":5,"Dynasty":"明"},{"Id":6305108,"Sentence":"从来燕雀争嘲凤，可惜蛟龙只混鱼。","Rank":0,"PoetryId":null,"Pinyin":"cóng lái yān qiāo zhēng cháo fèng ，kě xī jiāo lóng zhī hún yú ","Tag":null,"Explanation":null,"English":null,"Sort":6,"Dynasty":"明"},{"Id":6305109,"Sentence":"尚忆去年春二月，碧桃花下驻高车。","Rank":0,"PoetryId":null,"Pinyin":"shàng yì qù nián chūn èr yuè ，bì táo huā xià zhù gāo chē ","Tag":null,"Explanation":null,"English":null,"Sort":7,"Dynasty":"明"}]}