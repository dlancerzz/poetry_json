{"Id":628537,"Title":"示诸子","Dynasty":"明","Author":"释函可","Context":"我头久已白，我齿久已坠。我耳近复聋，我目近复瞆。我腹不耐餐，况复寒伤肺。馀生过十年，安得长汝俟。今日复来日，今岁复来岁。少壮亦已亡，老病谁复在。好日信无多，良遇安能再。古圣喻为山，进止存一篑。勿以将成堕，勿以初心委。勿以愚自甘，勿以智自废。人世何足云，死生事乃大。若不早自决，后来谁汝代。我生亦平平，我死汝必悔。汝命金石坚，汝缘胡可恃。努力复努力，勿更须臾待。阖眼即他生，他生未必会。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"571b8a9fae66247d963a6abdc95d38d9","Step":0,"Verses":[{"Id":6548697,"Sentence":"我头久已白，我齿久已坠。","Rank":0,"PoetryId":null,"Pinyin":"wǒ tóu jiu yi bái ，wǒ chi jiu yi zhuì ","Tag":null,"Explanation":null,"English":null,"Sort":0,"Dynasty":"明"},{"Id":6548698,"Sentence":"我耳近复聋，我目近复瞆。","Rank":0,"PoetryId":null,"Pinyin":"wǒ ěr jìn fù lóng ，wǒ mù jìn fù guì ","Tag":null,"Explanation":null,"English":null,"Sort":1,"Dynasty":"明"},{"Id":6548699,"Sentence":"我腹不耐餐，况复寒伤肺。","Rank":0,"PoetryId":null,"Pinyin":"wǒ fù bú nài cān ，kuàng fù hán shāng fèi ","Tag":null,"Explanation":null,"English":null,"Sort":2,"Dynasty":"明"},{"Id":6548700,"Sentence":"馀生过十年，安得长汝俟。","Rank":0,"PoetryId":null,"Pinyin":"yú shēng guō shǐ nián ，ān dé cháng rǔ qǐ ","Tag":null,"Explanation":null,"English":null,"Sort":3,"Dynasty":"明"},{"Id":6548701,"Sentence":"今日复来日，今岁复来岁。","Rank":0,"PoetryId":null,"Pinyin":"jīn rì fù lái rì ，jīn suì fù lái suì ","Tag":null,"Explanation":null,"English":null,"Sort":4,"Dynasty":"明"},{"Id":6548702,"Sentence":"少壮亦已亡，老病谁复在。","Rank":0,"PoetryId":null,"Pinyin":"shǎo zhuàng yì yi wáng ，lǎo bìng shéi fù zài ","Tag":null,"Explanation":null,"English":null,"Sort":5,"Dynasty":"明"},{"Id":6548703,"Sentence":"好日信无多，良遇安能再。","Rank":0,"PoetryId":null,"Pinyin":"hǎo rì xìn mó duō ，liáng yù ān néng zài ","Tag":null,"Explanation":null,"English":null,"Sort":6,"Dynasty":"明"},{"Id":6548704,"Sentence":"古圣喻为山，进止存一篑。","Rank":0,"PoetryId":null,"Pinyin":"gǔ shèng yù wéi shān ，jìn zhi cún yī kuì ","Tag":null,"Explanation":null,"English":null,"Sort":7,"Dynasty":"明"},{"Id":6548705,"Sentence":"勿以将成堕，勿以初心委。","Rank":0,"PoetryId":null,"Pinyin":"wù yi jiāng chéng duò ，wù yi chū xīn wēi ","Tag":null,"Explanation":null,"English":null,"Sort":8,"Dynasty":"明"},{"Id":6548706,"Sentence":"勿以愚自甘，勿以智自废。","Rank":0,"PoetryId":null,"Pinyin":"wù yi yú zì gān ，wù yi zhì zì fèi ","Tag":null,"Explanation":null,"English":null,"Sort":9,"Dynasty":"明"},{"Id":6548707,"Sentence":"人世何足云，死生事乃大。","Rank":0,"PoetryId":null,"Pinyin":"rén shì hé zú yún ，si shēng shì nǎi dà ","Tag":null,"Explanation":null,"English":null,"Sort":10,"Dynasty":"明"},{"Id":6548708,"Sentence":"若不早自决，后来谁汝代。","Rank":0,"PoetryId":null,"Pinyin":"rě bú zǎo zì jué ，hòu lái shéi rǔ dài ","Tag":null,"Explanation":null,"English":null,"Sort":11,"Dynasty":"明"},{"Id":6548709,"Sentence":"我生亦平平，我死汝必悔。","Rank":0,"PoetryId":null,"Pinyin":"wǒ shēng yì pǐng pǐng ，wǒ si rǔ bì hui ","Tag":null,"Explanation":null,"English":null,"Sort":12,"Dynasty":"明"},{"Id":6548710,"Sentence":"汝命金石坚，汝缘胡可恃。","Rank":0,"PoetryId":null,"Pinyin":"rǔ mìng jīn dàn jiān ，rǔ yuán hú kě shì ","Tag":null,"Explanation":null,"English":null,"Sort":13,"Dynasty":"明"},{"Id":6548711,"Sentence":"努力复努力，勿更须臾待。","Rank":0,"PoetryId":null,"Pinyin":"nǔ lì fù nǔ lì ，wù gēng xū yú dāi ","Tag":null,"Explanation":null,"English":null,"Sort":14,"Dynasty":"明"},{"Id":6548712,"Sentence":"阖眼即他生，他生未必会。","Rank":0,"PoetryId":null,"Pinyin":"hé yǎn jǐ tā shēng ，tā shēng wèi bì huì ","Tag":null,"Explanation":null,"English":null,"Sort":15,"Dynasty":"明"}]}