{"Id":628524,"Title":"住金塔寺十四首 其十一","Dynasty":"明","Author":"释函可","Context":"一僧腰背曲，见予多笑颜。少小绝世味，中岁历苦艰。一从戈甲兴，展转岛屿间。来此十载馀，不复问人寰。日日荷锄出，日日负薪还。自言用力惯，一生不敢閒。令我闻斯言，惕然愧素餐。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c4d2c9e92eb8cbd961fa83a4281ff8a6","Step":0,"Verses":[{"Id":7266867,"Sentence":"一僧腰背曲，见予多笑颜。","Rank":0,"PoetryId":null,"Pinyin":"yī sēng yāo bēi qū ，jiàn yú duō xiào yán ","Tag":null,"Explanation":null,"English":null,"Sort":0,"Dynasty":"明"},{"Id":7266868,"Sentence":"少小绝世味，中岁历苦艰。","Rank":0,"PoetryId":null,"Pinyin":"shǎo xiǎo jué shì wèi ，zhōng suì lì kǔ jiān ","Tag":null,"Explanation":null,"English":null,"Sort":1,"Dynasty":"明"},{"Id":7266869,"Sentence":"一从戈甲兴，展转岛屿间。","Rank":0,"PoetryId":null,"Pinyin":"yī cóng gē jiǎ xīng ，zhǎn zhuǎi dǎo yǔ jiān ","Tag":null,"Explanation":null,"English":null,"Sort":2,"Dynasty":"明"},{"Id":7266870,"Sentence":"来此十载馀，不复问人寰。","Rank":0,"PoetryId":null,"Pinyin":"lái ci shǐ zǎi yú ，bú fù wèn rén huán ","Tag":null,"Explanation":null,"English":null,"Sort":3,"Dynasty":"明"},{"Id":7266871,"Sentence":"日日荷锄出，日日负薪还。","Rank":0,"PoetryId":null,"Pinyin":"rì rì hé chú chū ，rì rì fù xīn hái ","Tag":null,"Explanation":null,"English":null,"Sort":4,"Dynasty":"明"},{"Id":7266872,"Sentence":"自言用力惯，一生不敢閒。","Rank":0,"PoetryId":null,"Pinyin":"zì yán yòng lì guàn ，yī shēng bú gǎn jiān ","Tag":null,"Explanation":null,"English":null,"Sort":5,"Dynasty":"明"},{"Id":7266873,"Sentence":"令我闻斯言，惕然愧素餐。","Rank":0,"PoetryId":null,"Pinyin":"ling wǒ wén sī yán ，tì rán kuì sù cān ","Tag":null,"Explanation":null,"English":null,"Sort":6,"Dynasty":"明"}]}