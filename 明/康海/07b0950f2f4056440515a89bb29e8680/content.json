{"Id":661161,"Title":"怀金可卿","Dynasty":"明","Author":"康海","Context":"忆昔与君别，悠忽今十年。不能见颜色，徒存秋夕篇。展玩泪沾臆，相思隔万川。男儿奋迅虽有时，叹息君才诚绝弦。竖儒仅能诵章句，腾踏青云凌钜贤。珍味安能通俗口，广陵之散谁可传。罕山金可卿，三原马溪田。徒使高名贯星斗，科场不售惟我怜。昔也令人羡三凤，今我孤骞情惘然。相如既有凌云赋，讵待吹嘘方上天。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"07b0950f2f4056440515a89bb29e8680","Step":0,"Verses":[{"Id":6357750,"Sentence":"忆昔与君别，悠忽今十年。","Rank":0,"PoetryId":null,"Pinyin":"yì xī yú jūn bié ，yōu hū jīn shǐ nián ","Tag":null,"Explanation":null,"English":null,"Sort":0,"Dynasty":"明"},{"Id":6357751,"Sentence":"不能见颜色，徒存秋夕篇。","Rank":0,"PoetryId":null,"Pinyin":"bú néng jiàn yán sè ，tú cún qīu xī piān ","Tag":null,"Explanation":null,"English":null,"Sort":1,"Dynasty":"明"},{"Id":6357752,"Sentence":"展玩泪沾臆，相思隔万川。","Rank":0,"PoetryId":null,"Pinyin":"zhǎn wán lèi zhān yì ，xiāng sāi gé mò chuān ","Tag":null,"Explanation":null,"English":null,"Sort":2,"Dynasty":"明"},{"Id":6357753,"Sentence":"男儿奋迅虽有时，叹息君才诚绝弦。","Rank":0,"PoetryId":null,"Pinyin":"nán ér fèn xùn suī yǒu shǐ ，tàn xī jūn cái chéng jué xián ","Tag":null,"Explanation":null,"English":null,"Sort":3,"Dynasty":"明"},{"Id":6357754,"Sentence":"竖儒仅能诵章句，腾踏青云凌钜贤。","Rank":0,"PoetryId":null,"Pinyin":"shù rú jin néng sòng zhāng gōu ，tēng tā qīng yún līng jù xián ","Tag":null,"Explanation":null,"English":null,"Sort":4,"Dynasty":"明"},{"Id":6357755,"Sentence":"珍味安能通俗口，广陵之散谁可传。","Rank":0,"PoetryId":null,"Pinyin":"zhēn wèi ān néng tōng sú kǒu ，ān lǐng zhī sǎn shéi kě chuán ","Tag":null,"Explanation":null,"English":null,"Sort":5,"Dynasty":"明"},{"Id":6357756,"Sentence":"罕山金可卿，三原马溪田。","Rank":0,"PoetryId":null,"Pinyin":"hǎn shān jīn kě qīng ，sān yuán mǎ xī tián ","Tag":null,"Explanation":null,"English":null,"Sort":6,"Dynasty":"明"},{"Id":6357757,"Sentence":"徒使高名贯星斗，科场不售惟我怜。","Rank":0,"PoetryId":null,"Pinyin":"tú shi gāo mǐng guàn xīng dǒu ，kē cháng bú shòu wéi wǒ lián ","Tag":null,"Explanation":null,"English":null,"Sort":7,"Dynasty":"明"},{"Id":6357758,"Sentence":"昔也令人羡三凤，今我孤骞情惘然。","Rank":0,"PoetryId":null,"Pinyin":"xī yě ling rén xiàn sān fèng ，jīn wǒ gū jiǎn qǐng wǎng rán ","Tag":null,"Explanation":null,"English":null,"Sort":8,"Dynasty":"明"},{"Id":6357759,"Sentence":"相如既有凌云赋，讵待吹嘘方上天。","Rank":0,"PoetryId":null,"Pinyin":"xiāng rú jì yǒu līng yún fù ，jù dāi chuī shī fāng shǎng tiān ","Tag":null,"Explanation":null,"English":null,"Sort":9,"Dynasty":"明"}]}