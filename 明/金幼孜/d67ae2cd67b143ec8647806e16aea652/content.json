{"Id":646686,"Title":"洪厓山房歌为祭酒胡公作","Dynasty":"明","Author":"金幼孜","Context":"我闻洪厓山水好，往往思之不能到。今君却忆洪厓山，欲结茅庐傍幽岛。画图点染写深思，数来邀我题新诗。展图试觅幽栖处，洪厓千仞凌空垂。洞口寒云杳莫分，石桥流水长潺湲。閒来或有渔樵到，尽日那闻鸡犬喧。丹霞碧树连幽嶂，翠壁青林更萧爽。落花啼鸟自四时，芝草琅玕日应长。君家玉峡我故乡，几年卜居来豫章。城中地窄少耕种，唯有图书堆满床。忆昨射策辞乡县，承恩数上黄金殿。玉堂视草袖天香，花里迎銮侍清宴。朅来扈从金台北，载笔还为两京客。渐觉奔驰筋力衰，才过五十头俱白。西山峨峨江水深，怅望洪厓违宿心。咏归未有陶潜赋，招隐空怀桂树吟。嗟我平生慕幽雅，亦欲移居玉山下。苍松翠竹不用栽，石田野圃宁须借。几时诏许乞身閒，共脱朝簪寻故山。预约洪厓结茅屋，江上扁舟相往还。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d67ae2cd67b143ec8647806e16aea652","Step":0,"Verses":[{"Id":6652788,"Sentence":"我闻洪厓山水好，往往思之不能到。","Rank":0,"PoetryId":null,"Pinyin":"wǒ wén hóng yá shān shui hǎo ，wǎng wǎng sāi zhī bú néng dào ","Tag":null,"Explanation":null,"English":null,"Sort":0,"Dynasty":"明"},{"Id":6652789,"Sentence":"今君却忆洪厓山，欲结茅庐傍幽岛。","Rank":0,"PoetryId":null,"Pinyin":"jīn jūn què yì hóng yá shān ，yù jiē máo lú bàng yōu dǎo ","Tag":null,"Explanation":null,"English":null,"Sort":1,"Dynasty":"明"},{"Id":6652790,"Sentence":"画图点染写深思，数来邀我题新诗。","Rank":0,"PoetryId":null,"Pinyin":"huà tú diǎn rǎn xiě shēn sāi ，shǔ lái yāo wǒ tǐ xīn shī ","Tag":null,"Explanation":null,"English":null,"Sort":2,"Dynasty":"明"},{"Id":6652791,"Sentence":"展图试觅幽栖处，洪厓千仞凌空垂。","Rank":0,"PoetryId":null,"Pinyin":"zhǎn tú shì mì yōu qī chǔ ，hóng yá qiān rèn līng kōng chuǐ ","Tag":null,"Explanation":null,"English":null,"Sort":3,"Dynasty":"明"},{"Id":6652792,"Sentence":"洞口寒云杳莫分，石桥流水长潺湲。","Rank":0,"PoetryId":null,"Pinyin":"dòng kǒu hán yún yǎo mò fēn ，dàn qiáo lǐu shui cháng chán yuán ","Tag":null,"Explanation":null,"English":null,"Sort":4,"Dynasty":"明"},{"Id":6652793,"Sentence":"閒来或有渔樵到，尽日那闻鸡犬喧。","Rank":0,"PoetryId":null,"Pinyin":"jiān lái huò yǒu yú qiáo dào ，jin rì nā wén jī quǎn xuān ","Tag":null,"Explanation":null,"English":null,"Sort":5,"Dynasty":"明"},{"Id":6652794,"Sentence":"丹霞碧树连幽嶂，翠壁青林更萧爽。","Rank":0,"PoetryId":null,"Pinyin":"dān xiá bì shù lián yōu zhàng ，cuì bì qīng lǐn gēng xiāo shuǎng ","Tag":null,"Explanation":null,"English":null,"Sort":6,"Dynasty":"明"},{"Id":6652795,"Sentence":"落花啼鸟自四时，芝草琅玕日应长。","Rank":0,"PoetryId":null,"Pinyin":"là huā tǐ diǎo zì sì shǐ ，zhī cǎo láng gān rì yīng cháng ","Tag":null,"Explanation":null,"English":null,"Sort":7,"Dynasty":"明"},{"Id":6652796,"Sentence":"君家玉峡我故乡，几年卜居来豫章。","Rank":0,"PoetryId":null,"Pinyin":"jūn gū yù xiá wǒ gù xiāng ，jī nián 卜jū lái yù zhāng ","Tag":null,"Explanation":null,"English":null,"Sort":8,"Dynasty":"明"},{"Id":6652797,"Sentence":"城中地窄少耕种，唯有图书堆满床。","Rank":0,"PoetryId":null,"Pinyin":"chéng zhōng 地zhǎi shǎo gēng chóng ，wéi yǒu tú shū duī mǎn chuáng ","Tag":null,"Explanation":null,"English":null,"Sort":9,"Dynasty":"明"},{"Id":6652798,"Sentence":"忆昨射策辞乡县，承恩数上黄金殿。","Rank":0,"PoetryId":null,"Pinyin":"yì zuó shè cè cǐ xiāng xiàn ，chéng ēn shǔ shǎng huáng jīn diàn ","Tag":null,"Explanation":null,"English":null,"Sort":10,"Dynasty":"明"},{"Id":6652799,"Sentence":"玉堂视草袖天香，花里迎銮侍清宴。","Rank":0,"PoetryId":null,"Pinyin":"yù táng shì cǎo xìu tiān xiāng ，huā li yǐng luán shì qīng yàn ","Tag":null,"Explanation":null,"English":null,"Sort":11,"Dynasty":"明"},{"Id":6652800,"Sentence":"朅来扈从金台北，载笔还为两京客。","Rank":0,"PoetryId":null,"Pinyin":"qiè lái hù cóng jīn tāi běi ，zǎi bi hái wéi liǎng jīng kè ","Tag":null,"Explanation":null,"English":null,"Sort":12,"Dynasty":"明"},{"Id":6652801,"Sentence":"渐觉奔驰筋力衰，才过五十头俱白。","Rank":0,"PoetryId":null,"Pinyin":"jiān jiào bēn chǐ jīn lì cuī ，cái guō wǔ shǐ tóu jū bái ","Tag":null,"Explanation":null,"English":null,"Sort":13,"Dynasty":"明"},{"Id":6652802,"Sentence":"西山峨峨江水深，怅望洪厓违宿心。","Rank":0,"PoetryId":null,"Pinyin":"xī shān é é jiāng shui shēn ，chàng wàng hóng yá wéi sù xīn ","Tag":null,"Explanation":null,"English":null,"Sort":14,"Dynasty":"明"},{"Id":6652803,"Sentence":"咏归未有陶潜赋，招隐空怀桂树吟。","Rank":0,"PoetryId":null,"Pinyin":"yǒng guī wèi yǒu táo qián fù ，qiáo yin kōng huái guì shù yǐn ","Tag":null,"Explanation":null,"English":null,"Sort":15,"Dynasty":"明"},{"Id":6652804,"Sentence":"嗟我平生慕幽雅，亦欲移居玉山下。","Rank":0,"PoetryId":null,"Pinyin":"jiē wǒ pǐng shēng mù yōu yā ，yì yù yǐ jū yù shān xià ","Tag":null,"Explanation":null,"English":null,"Sort":16,"Dynasty":"明"},{"Id":6652805,"Sentence":"苍松翠竹不用栽，石田野圃宁须借。","Rank":0,"PoetryId":null,"Pinyin":"cāng sōng cuì zhú bú yòng zāi ，dàn tián yě pǔ nǐng xū jiè ","Tag":null,"Explanation":null,"English":null,"Sort":17,"Dynasty":"明"},{"Id":6652806,"Sentence":"几时诏许乞身閒，共脱朝簪寻故山。","Rank":0,"PoetryId":null,"Pinyin":"jī shǐ zhào hǔ qi shēn jiān ，gōng tuō cháo zān xún gù shān ","Tag":null,"Explanation":null,"English":null,"Sort":18,"Dynasty":"明"},{"Id":6652807,"Sentence":"预约洪厓结茅屋，江上扁舟相往还。","Rank":0,"PoetryId":null,"Pinyin":"yù yāo hóng yá jiē máo wū ，jiāng shǎng biǎn zhōu xiāng wǎng hái ","Tag":null,"Explanation":null,"English":null,"Sort":19,"Dynasty":"明"}]}