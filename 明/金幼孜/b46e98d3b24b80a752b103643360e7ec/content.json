{"Id":646632,"Title":"赠孙博士致仕还丰城","Dynasty":"明","Author":"金幼孜","Context":"孙君我乡里，十载居桥门。雅志尚古道，布衣振斯文。群才资乐育，仰钦博士尊。讲论既不竭，考较良已勤。小大各有成，宁复遗斧斤。况闻笃义方，有子才且贤。伯也领司牧，季也登词垣。联翩耀文彩，宛若鸾凤骞。三朝偕际遇，涵沐雨露恩。忽兹去荣养，投簪赋归田。纶音重褒锡，龙章焕缤纷。骊驹戒明发，祖饯相攀援。遥遥睇南浦，江流汎沄沄。桑梓故无恙，松菊今尚存。上堂接宾亲，入室抚儿孙。閒居乐有馀，逍遥毕晨昏。蹇予荷恩遇，侍从三十春。白首冒荣禄，补报图拳拳。故乡未回往，中情何由宣。因兹写长句，聊以道慇勤。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b46e98d3b24b80a752b103643360e7ec","Step":0,"Verses":[{"Id":6652227,"Sentence":"孙君我乡里，十载居桥门。","Rank":0,"PoetryId":null,"Pinyin":"sūn jūn wǒ xiāng li ，shǐ zǎi jū qiáo mén ","Tag":null,"Explanation":null,"English":null,"Sort":0,"Dynasty":"明"},{"Id":6652228,"Sentence":"雅志尚古道，布衣振斯文。","Rank":0,"PoetryId":null,"Pinyin":"yā zhì shàng gǔ dāo ，bù yī zhèn sī wén ","Tag":null,"Explanation":null,"English":null,"Sort":1,"Dynasty":"明"},{"Id":6652229,"Sentence":"群才资乐育，仰钦博士尊。","Rank":0,"PoetryId":null,"Pinyin":"qún cái zī lè yō ，yǎng qīn bó shì zūn ","Tag":null,"Explanation":null,"English":null,"Sort":2,"Dynasty":"明"},{"Id":6652230,"Sentence":"讲论既不竭，考较良已勤。","Rank":0,"PoetryId":null,"Pinyin":"jiǎng lún jì bú jié ，kǎo jiào liáng yi qǐn ","Tag":null,"Explanation":null,"English":null,"Sort":3,"Dynasty":"明"},{"Id":6652231,"Sentence":"小大各有成，宁复遗斧斤。","Rank":0,"PoetryId":null,"Pinyin":"xiǎo dà gě yǒu chéng ，nǐng fù wèi fǔ jīn ","Tag":null,"Explanation":null,"English":null,"Sort":4,"Dynasty":"明"},{"Id":6652232,"Sentence":"况闻笃义方，有子才且贤。","Rank":0,"PoetryId":null,"Pinyin":"kuàng wén dǔ yǐ fāng ，yǒu zi cái jū xián ","Tag":null,"Explanation":null,"English":null,"Sort":5,"Dynasty":"明"},{"Id":6652233,"Sentence":"伯也领司牧，季也登词垣。","Rank":0,"PoetryId":null,"Pinyin":"bǎi yě ling sī mù ，jì yě dēng cǐ yuán ","Tag":null,"Explanation":null,"English":null,"Sort":6,"Dynasty":"明"},{"Id":6652234,"Sentence":"联翩耀文彩，宛若鸾凤骞。","Rank":0,"PoetryId":null,"Pinyin":"lián piān yào wén cǎi ，wǎn rě luán fèng jiǎn ","Tag":null,"Explanation":null,"English":null,"Sort":7,"Dynasty":"明"},{"Id":6652235,"Sentence":"三朝偕际遇，涵沐雨露恩。","Rank":0,"PoetryId":null,"Pinyin":"sān cháo xié jì yù ，hán mù yǔ lòu ēn ","Tag":null,"Explanation":null,"English":null,"Sort":8,"Dynasty":"明"},{"Id":6652236,"Sentence":"忽兹去荣养，投簪赋归田。","Rank":0,"PoetryId":null,"Pinyin":"hū cǐ qù róng yǎng ，tóu zān fù guī tián ","Tag":null,"Explanation":null,"English":null,"Sort":9,"Dynasty":"明"},{"Id":6652237,"Sentence":"纶音重褒锡，龙章焕缤纷。","Rank":0,"PoetryId":null,"Pinyin":"guān yīn chóng bāo xī ，lóng zhāng huàn bīn fēn ","Tag":null,"Explanation":null,"English":null,"Sort":10,"Dynasty":"明"},{"Id":6652238,"Sentence":"骊驹戒明发，祖饯相攀援。","Rank":0,"PoetryId":null,"Pinyin":"lǐ jū jiè mǐng fā ，zǔ jiàn xiāng pān yuán ","Tag":null,"Explanation":null,"English":null,"Sort":11,"Dynasty":"明"},{"Id":6652239,"Sentence":"遥遥睇南浦，江流汎沄沄。","Rank":0,"PoetryId":null,"Pinyin":"yáo yáo dì nā pǔ ，jiāng lǐu fá yún yún ","Tag":null,"Explanation":null,"English":null,"Sort":12,"Dynasty":"明"},{"Id":6652240,"Sentence":"桑梓故无恙，松菊今尚存。","Rank":0,"PoetryId":null,"Pinyin":"sāng zi gù mó yàng ，sōng jú jīn shàng cún ","Tag":null,"Explanation":null,"English":null,"Sort":13,"Dynasty":"明"},{"Id":6652241,"Sentence":"上堂接宾亲，入室抚儿孙。","Rank":0,"PoetryId":null,"Pinyin":"shǎng táng jiē bīn qīn ，rù shì fǔ ér sūn ","Tag":null,"Explanation":null,"English":null,"Sort":14,"Dynasty":"明"},{"Id":6652242,"Sentence":"閒居乐有馀，逍遥毕晨昏。","Rank":0,"PoetryId":null,"Pinyin":"jiān jū lè yǒu yú ，xiāo yáo bì chén hūn ","Tag":null,"Explanation":null,"English":null,"Sort":15,"Dynasty":"明"},{"Id":6652243,"Sentence":"蹇予荷恩遇，侍从三十春。","Rank":0,"PoetryId":null,"Pinyin":"jiǎn yú hé ēn yù ，shì cóng sān shǐ chūn ","Tag":null,"Explanation":null,"English":null,"Sort":16,"Dynasty":"明"},{"Id":6652244,"Sentence":"白首冒荣禄，补报图拳拳。","Rank":0,"PoetryId":null,"Pinyin":"bái shǒu mào róng lù ，bǔ bào tú quán quán ","Tag":null,"Explanation":null,"English":null,"Sort":17,"Dynasty":"明"},{"Id":6652245,"Sentence":"故乡未回往，中情何由宣。","Rank":0,"PoetryId":null,"Pinyin":"gù xiāng wèi huǐ wǎng ，zhōng qǐng hé yóu xuān ","Tag":null,"Explanation":null,"English":null,"Sort":18,"Dynasty":"明"},{"Id":6652246,"Sentence":"因兹写长句，聊以道慇勤。","Rank":0,"PoetryId":null,"Pinyin":"yīn cǐ xiě cháng gōu ，liáo yi dāo yīn qǐn ","Tag":null,"Explanation":null,"English":null,"Sort":19,"Dynasty":"明"}]}