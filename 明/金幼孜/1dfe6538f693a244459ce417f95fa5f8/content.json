{"Id":646842,"Title":"元夕赐观灯","Dynasty":"明","Author":"金幼孜","Context":"圣主敷文德，朝廷戢武功。熙辰千载遇，乐事万方同。令节逢元夕，灵鳌驾碧空。危峰遥对峙，䆳谷密相通。火树千花粲，星桥万点红。葩分金错落，枝缀玉玲珑。翡翠妆珠阙，琉璃恍贝宫。鱼龙陈仗外，鸾鹤下云中。杂遝群歌进，喧腾百戏工。观游来稚耋，朝会集华戎。貔虎森飞将，貂蝉列上公。炉烟三岛合，香雾九霄濛。凤辇当晴汉，鸾旗簇暖风。碧纱围菡萏，绣幄透芙蓉。露掌承华盖，银桥亘綵虹。丹青开列嶂，罗绮艳芳丛。夜久祥光动，春迟淑景融。御筵称寿酒，玉陛拜重瞳。果熟瑶池献，莲开宝幛笼。踏歌声款款，叠鼓韵逢逢。海宇逢时泰，闾阎乐岁丰。讴吟纷载路，抃舞效呼嵩。汉代衣冠盛，周家礼乐崇。两京陪扈从，千载幸遭逢。自感恩荣盛，宁知刻漏终。愿陈天保什，永世播无穷。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1dfe6538f693a244459ce417f95fa5f8","Step":0,"Verses":[{"Id":6565921,"Sentence":"圣主敷文德，朝廷戢武功。","Rank":0,"PoetryId":null,"Pinyin":"shèng zhǔ fū wén dé ，cháo tǐng jǐ wǔ gōng ","Tag":null,"Explanation":null,"English":null,"Sort":0,"Dynasty":"明"},{"Id":6565922,"Sentence":"熙辰千载遇，乐事万方同。","Rank":0,"PoetryId":null,"Pinyin":"xī chén qiān zǎi yù ，lè shì mò fāng tóng ","Tag":null,"Explanation":null,"English":null,"Sort":1,"Dynasty":"明"},{"Id":6565923,"Sentence":"令节逢元夕，灵鳌驾碧空。","Rank":0,"PoetryId":null,"Pinyin":"ling jiē féng yuán xī ，lǐng áo jià bì kōng ","Tag":null,"Explanation":null,"English":null,"Sort":2,"Dynasty":"明"},{"Id":6565924,"Sentence":"危峰遥对峙，䆳谷密相通。","Rank":0,"PoetryId":null,"Pinyin":"wēi fēng yáo duì shì ，䆳gǔ mì xiāng tōng ","Tag":null,"Explanation":null,"English":null,"Sort":3,"Dynasty":"明"},{"Id":6565925,"Sentence":"火树千花粲，星桥万点红。","Rank":0,"PoetryId":null,"Pinyin":"huǒ shù qiān huā càn ，xīng qiáo mò diǎn gōng ","Tag":null,"Explanation":null,"English":null,"Sort":4,"Dynasty":"明"},{"Id":6565926,"Sentence":"葩分金错落，枝缀玉玲珑。","Rank":0,"PoetryId":null,"Pinyin":"pā fēn jīn cuò là ，zhī chuò yù lǐng lóng ","Tag":null,"Explanation":null,"English":null,"Sort":5,"Dynasty":"明"},{"Id":6565927,"Sentence":"翡翠妆珠阙，琉璃恍贝宫。","Rank":0,"PoetryId":null,"Pinyin":"fěi cuì zhuāng zhū quē ，lǐu lǐ huǎng bèi gōng ","Tag":null,"Explanation":null,"English":null,"Sort":6,"Dynasty":"明"},{"Id":6565928,"Sentence":"鱼龙陈仗外，鸾鹤下云中。","Rank":0,"PoetryId":null,"Pinyin":"yú lóng chén zhàng wài ，luán hè xià yún zhōng ","Tag":null,"Explanation":null,"English":null,"Sort":7,"Dynasty":"明"},{"Id":6565929,"Sentence":"杂遝群歌进，喧腾百戏工。","Rank":0,"PoetryId":null,"Pinyin":"zá tà qún gē jìn ，xuān tēng bǎi hū gōng ","Tag":null,"Explanation":null,"English":null,"Sort":8,"Dynasty":"明"},{"Id":6565930,"Sentence":"观游来稚耋，朝会集华戎。","Rank":0,"PoetryId":null,"Pinyin":"guān yóu lái zhì dié ，cháo huì jǐ huā róng ","Tag":null,"Explanation":null,"English":null,"Sort":9,"Dynasty":"明"},{"Id":6565931,"Sentence":"貔虎森飞将，貂蝉列上公。","Rank":0,"PoetryId":null,"Pinyin":"pǐ hū sēn fēi jiāng ，diāo chán liè shǎng gōng ","Tag":null,"Explanation":null,"English":null,"Sort":10,"Dynasty":"明"},{"Id":6565932,"Sentence":"炉烟三岛合，香雾九霄濛。","Rank":0,"PoetryId":null,"Pinyin":"lú yān sān dǎo gě ，xiāng wù jiu xiāo mēng ","Tag":null,"Explanation":null,"English":null,"Sort":11,"Dynasty":"明"},{"Id":6565933,"Sentence":"凤辇当晴汉，鸾旗簇暖风。","Rank":0,"PoetryId":null,"Pinyin":"fèng niǎn dāng qǐng hàn ，luán qǐ cù nuǎn fēng ","Tag":null,"Explanation":null,"English":null,"Sort":12,"Dynasty":"明"},{"Id":6565934,"Sentence":"碧纱围菡萏，绣幄透芙蓉。","Rank":0,"PoetryId":null,"Pinyin":"bì shā wéi hàn dàn ，xìu wò tòu fú róng ","Tag":null,"Explanation":null,"English":null,"Sort":13,"Dynasty":"明"},{"Id":6565935,"Sentence":"露掌承华盖，银桥亘綵虹。","Rank":0,"PoetryId":null,"Pinyin":"lòu zhǎng chéng huā gài ，yǐn qiáo gèn cǎi hóng ","Tag":null,"Explanation":null,"English":null,"Sort":14,"Dynasty":"明"},{"Id":6565936,"Sentence":"丹青开列嶂，罗绮艳芳丛。","Rank":0,"PoetryId":null,"Pinyin":"dān qīng kāi liè zhàng ，luó qi yàn fāng cóng ","Tag":null,"Explanation":null,"English":null,"Sort":15,"Dynasty":"明"},{"Id":6565937,"Sentence":"夜久祥光动，春迟淑景融。","Rank":0,"PoetryId":null,"Pinyin":"yè jiu xiáng guāng dòng ，chūn chǐ shū jing róng ","Tag":null,"Explanation":null,"English":null,"Sort":16,"Dynasty":"明"},{"Id":6565938,"Sentence":"御筵称寿酒，玉陛拜重瞳。","Rank":0,"PoetryId":null,"Pinyin":"yù yán chèn shòu jiu ，yù bì bài chóng tóng ","Tag":null,"Explanation":null,"English":null,"Sort":17,"Dynasty":"明"},{"Id":6565939,"Sentence":"果熟瑶池献，莲开宝幛笼。","Rank":0,"PoetryId":null,"Pinyin":"guǒ shóu yáo chǐ suō ，lián kāi bǎo zhàng lóng ","Tag":null,"Explanation":null,"English":null,"Sort":18,"Dynasty":"明"},{"Id":6565940,"Sentence":"踏歌声款款，叠鼓韵逢逢。","Rank":0,"PoetryId":null,"Pinyin":"tā gē shēng kuǎn kuǎn ，dié gǔ yùn féng féng ","Tag":null,"Explanation":null,"English":null,"Sort":19,"Dynasty":"明"},{"Id":6565941,"Sentence":"海宇逢时泰，闾阎乐岁丰。","Rank":0,"PoetryId":null,"Pinyin":"hǎi yǔ féng shǐ tài ，lǘ yán lè suì fēng ","Tag":null,"Explanation":null,"English":null,"Sort":20,"Dynasty":"明"},{"Id":6565942,"Sentence":"讴吟纷载路，抃舞效呼嵩。","Rank":0,"PoetryId":null,"Pinyin":"ōu yǐn fēn zǎi lù ，biàn wǔ xiào hū sōng ","Tag":null,"Explanation":null,"English":null,"Sort":21,"Dynasty":"明"},{"Id":6565943,"Sentence":"汉代衣冠盛，周家礼乐崇。","Rank":0,"PoetryId":null,"Pinyin":"hàn dài yī guān chéng ，zhōu gū li lè chóng ","Tag":null,"Explanation":null,"English":null,"Sort":22,"Dynasty":"明"},{"Id":6565944,"Sentence":"两京陪扈从，千载幸遭逢。","Rank":0,"PoetryId":null,"Pinyin":"liǎng jīng péi hù cóng ，qiān zǎi xìng zāo féng ","Tag":null,"Explanation":null,"English":null,"Sort":23,"Dynasty":"明"},{"Id":6565945,"Sentence":"自感恩荣盛，宁知刻漏终。","Rank":0,"PoetryId":null,"Pinyin":"zì gǎn ēn róng chéng ，nǐng zhī kè lòu zhōng ","Tag":null,"Explanation":null,"English":null,"Sort":24,"Dynasty":"明"},{"Id":6565946,"Sentence":"愿陈天保什，永世播无穷。","Rank":0,"PoetryId":null,"Pinyin":"yuàn chén tiān bǎo shén ，yǒng shì bō mó qióng ","Tag":null,"Explanation":null,"English":null,"Sort":25,"Dynasty":"明"}]}