{"Id":688952,"Title":"杂诗三首赠陆伯阳","Dynasty":"明","Author":"杨士奇","Context":"中夜不能寐，揽衣步前楹。员灵肃清穆，凉风飒以兴。秋虫亦何悲，流响于阶庭。徘徊感节变，绵绵忧思生。四时掷人去，忽如流电惊。立身庶及时，僶勉苦无成。窃愁盛年迈，将与秋草并。念之不得言，俛默伤我情。翩翩孤鸿雁，遥遥鸣且飞。寒阴翳洲渚，日暮将安归。栖栖客游子，独往临路岐。薇食聊自甘，卒岁仍无衣。达士守固穷，遑恤寒与饥。先民有遗言，乐命复奚疑。南国有佳人，皎皎怀芬芳。被服纨与绮，五色何煌煌。容仪希世有，音响流四方。我怀往从□，晨征越河梁。喜遇诚独难，欢爱两相当。愿得常携手，终岁不相忘。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"adb5b9eb2e3014bc2684d242ee0c6cb8","Step":0,"Verses":[{"Id":6181690,"Sentence":"中夜不能寐，揽衣步前楹。","Rank":0,"PoetryId":null,"Pinyin":"zhōng yè bú néng mèi ，lǎn yī bù qián yǐng ","Tag":null,"Explanation":null,"English":null,"Sort":0,"Dynasty":"明"},{"Id":6181691,"Sentence":"员灵肃清穆，凉风飒以兴。","Rank":0,"PoetryId":null,"Pinyin":"yuán lǐng sù qīng mù ，liáng fēng sà yi xīng ","Tag":null,"Explanation":null,"English":null,"Sort":1,"Dynasty":"明"},{"Id":6181692,"Sentence":"秋虫亦何悲，流响于阶庭。","Rank":0,"PoetryId":null,"Pinyin":"qīu chóng yì hé bēi ，lǐu xiǎng yú jiē tǐng ","Tag":null,"Explanation":null,"English":null,"Sort":2,"Dynasty":"明"},{"Id":6181693,"Sentence":"徘徊感节变，绵绵忧思生。","Rank":0,"PoetryId":null,"Pinyin":"pái huái gǎn jiē biàn ，mián mián yōu sāi shēng ","Tag":null,"Explanation":null,"English":null,"Sort":3,"Dynasty":"明"},{"Id":6181694,"Sentence":"四时掷人去，忽如流电惊。","Rank":0,"PoetryId":null,"Pinyin":"sì shǐ zhì rén qù ，hū rú lǐu diàn jīng ","Tag":null,"Explanation":null,"English":null,"Sort":4,"Dynasty":"明"},{"Id":6181695,"Sentence":"立身庶及时，僶勉苦无成。","Rank":0,"PoetryId":null,"Pinyin":"lì shēn shù jǐ shǐ ，min miǎn kǔ mó chéng ","Tag":null,"Explanation":null,"English":null,"Sort":5,"Dynasty":"明"},{"Id":6181696,"Sentence":"窃愁盛年迈，将与秋草并。","Rank":0,"PoetryId":null,"Pinyin":"qiè chóu chéng nián mài ，jiāng yú qīu cǎo bīng ","Tag":null,"Explanation":null,"English":null,"Sort":6,"Dynasty":"明"},{"Id":6181697,"Sentence":"念之不得言，俛默伤我情。","Rank":0,"PoetryId":null,"Pinyin":"niàn zhī bú dé yán ，fǔ mò shāng wǒ qǐng ","Tag":null,"Explanation":null,"English":null,"Sort":7,"Dynasty":"明"},{"Id":6181698,"Sentence":"翩翩孤鸿雁，遥遥鸣且飞。","Rank":0,"PoetryId":null,"Pinyin":"piān piān gū hóng yàn ，yáo yáo mǐng jū fēi ","Tag":null,"Explanation":null,"English":null,"Sort":8,"Dynasty":"明"},{"Id":6181699,"Sentence":"寒阴翳洲渚，日暮将安归。","Rank":0,"PoetryId":null,"Pinyin":"hán yīn yì zhōu zhǔ ，rì mù jiāng ān guī ","Tag":null,"Explanation":null,"English":null,"Sort":9,"Dynasty":"明"},{"Id":6181700,"Sentence":"栖栖客游子，独往临路岐。","Rank":0,"PoetryId":null,"Pinyin":"qī qī kè yóu zi ，dú wǎng lǐn lù qǐ ","Tag":null,"Explanation":null,"English":null,"Sort":10,"Dynasty":"明"},{"Id":6181701,"Sentence":"薇食聊自甘，卒岁仍无衣。","Rank":0,"PoetryId":null,"Pinyin":"wēi shǐ liáo zì gān ，cù suì réng mó yī ","Tag":null,"Explanation":null,"English":null,"Sort":11,"Dynasty":"明"},{"Id":6181702,"Sentence":"达士守固穷，遑恤寒与饥。","Rank":0,"PoetryId":null,"Pinyin":"dá shì shǒu gù qióng ，huáng xù hán yú jī ","Tag":null,"Explanation":null,"English":null,"Sort":12,"Dynasty":"明"},{"Id":6181703,"Sentence":"先民有遗言，乐命复奚疑。","Rank":0,"PoetryId":null,"Pinyin":"xiān mǐn yǒu wèi yán ，lè mìng fù xī yǐ ","Tag":null,"Explanation":null,"English":null,"Sort":13,"Dynasty":"明"},{"Id":6181704,"Sentence":"南国有佳人，皎皎怀芬芳。","Rank":0,"PoetryId":null,"Pinyin":"nā guó yǒu jiā rén ，jiǎo jiǎo huái fēn fāng ","Tag":null,"Explanation":null,"English":null,"Sort":14,"Dynasty":"明"},{"Id":6181705,"Sentence":"被服纨与绮，五色何煌煌。","Rank":0,"PoetryId":null,"Pinyin":"bèi fú wán yú qi ，wǔ sè hé huāng huāng ","Tag":null,"Explanation":null,"English":null,"Sort":15,"Dynasty":"明"},{"Id":6181706,"Sentence":"容仪希世有，音响流四方。","Rank":0,"PoetryId":null,"Pinyin":"róng yǐ xī shì yǒu ，yīn xiǎng lǐu sì fāng ","Tag":null,"Explanation":null,"English":null,"Sort":16,"Dynasty":"明"},{"Id":6181707,"Sentence":"我怀往从□，晨征越河梁。","Rank":0,"PoetryId":null,"Pinyin":"wǒ huái wǎng cóng □，chén zhēng yuè hé liáng ","Tag":null,"Explanation":null,"English":null,"Sort":17,"Dynasty":"明"},{"Id":6181708,"Sentence":"喜遇诚独难，欢爱两相当。","Rank":0,"PoetryId":null,"Pinyin":"xi yù chéng dú nán ，huān ài liǎng xiāng dāng ","Tag":null,"Explanation":null,"English":null,"Sort":18,"Dynasty":"明"},{"Id":6181709,"Sentence":"愿得常携手，终岁不相忘。","Rank":0,"PoetryId":null,"Pinyin":"yuàn dé cháng xié shǒu ，zhōng suì bú xiāng wàng ","Tag":null,"Explanation":null,"English":null,"Sort":19,"Dynasty":"明"}]}