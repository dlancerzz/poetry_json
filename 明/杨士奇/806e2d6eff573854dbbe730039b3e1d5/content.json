{"Id":644965,"Title":"东川迎养图诗十章","Dynasty":"明","Author":"杨士奇","Context":"东川之漘，栾栾柏松。君子于行，其乐融融。栾栾柏松，东川之漘。君子于行，其从彬彬。首之皤皤，仪之䄡䄡。君子有父，聿来自南。峨峨翟冠，兰充其祎。君子有母，自南偕来。君子拜稽，言笑嘻嘻。父母圣仁，不我遐遗。维父与母，眉寿而康。维兄与弟，左右扶将。行其野矣，有桑有麻。入其邑矣，有弦有歌。奕奕高堂，式燕以嬉。匪直孝恭，其施孔宜。凡厥庶民，各有所生。孰时观之，弗感而兴。懿是孝德，有肇有循。肆庸作歌，以告厥民。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"806e2d6eff573854dbbe730039b3e1d5","Step":0,"Verses":[{"Id":6559322,"Sentence":"东川之漘，栾栾柏松。","Rank":0,"PoetryId":null,"Pinyin":"dōng chuān zhī chún ，luán luán bǎi sōng ","Tag":null,"Explanation":null,"English":null,"Sort":0,"Dynasty":"明"},{"Id":6559323,"Sentence":"君子于行，其乐融融。","Rank":0,"PoetryId":null,"Pinyin":"jūn zi yú háng ，jī lè róng róng ","Tag":null,"Explanation":null,"English":null,"Sort":1,"Dynasty":"明"},{"Id":6559324,"Sentence":"栾栾柏松，东川之漘。","Rank":0,"PoetryId":null,"Pinyin":"luán luán bǎi sōng ，dōng chuān zhī chún ","Tag":null,"Explanation":null,"English":null,"Sort":2,"Dynasty":"明"},{"Id":6559325,"Sentence":"君子于行，其从彬彬。","Rank":0,"PoetryId":null,"Pinyin":"jūn zi yú háng ，jī cóng bīn bīn ","Tag":null,"Explanation":null,"English":null,"Sort":3,"Dynasty":"明"},{"Id":6559326,"Sentence":"首之皤皤，仪之䄡䄡。","Rank":0,"PoetryId":null,"Pinyin":"shǒu zhī pó pó ，yǐ zhī 䄡䄡","Tag":null,"Explanation":null,"English":null,"Sort":4,"Dynasty":"明"},{"Id":6559327,"Sentence":"君子有父，聿来自南。","Rank":0,"PoetryId":null,"Pinyin":"jūn zi yǒu fǔ ，yù lái zì nā ","Tag":null,"Explanation":null,"English":null,"Sort":5,"Dynasty":"明"},{"Id":6559328,"Sentence":"峨峨翟冠，兰充其祎。","Rank":0,"PoetryId":null,"Pinyin":"é é dǐ guān ，lán chōng jī yī ","Tag":null,"Explanation":null,"English":null,"Sort":6,"Dynasty":"明"},{"Id":6559329,"Sentence":"君子有母，自南偕来。","Rank":0,"PoetryId":null,"Pinyin":"jūn zi yǒu mǔ ，zì nā xié lái ","Tag":null,"Explanation":null,"English":null,"Sort":7,"Dynasty":"明"},{"Id":6559330,"Sentence":"君子拜稽，言笑嘻嘻。","Rank":0,"PoetryId":null,"Pinyin":"jūn zi bài jī ，yán xiào xī xī ","Tag":null,"Explanation":null,"English":null,"Sort":8,"Dynasty":"明"},{"Id":6559331,"Sentence":"父母圣仁，不我遐遗。","Rank":0,"PoetryId":null,"Pinyin":"fǔ mǔ shèng rén ，bú wǒ xiá wèi ","Tag":null,"Explanation":null,"English":null,"Sort":9,"Dynasty":"明"},{"Id":6559332,"Sentence":"维父与母，眉寿而康。","Rank":0,"PoetryId":null,"Pinyin":"wéi fǔ yú mǔ ，méi shòu ér kāng ","Tag":null,"Explanation":null,"English":null,"Sort":10,"Dynasty":"明"},{"Id":6559333,"Sentence":"维兄与弟，左右扶将。","Rank":0,"PoetryId":null,"Pinyin":"wéi xiōng yú dì ，zuǒ yòu fú jiāng ","Tag":null,"Explanation":null,"English":null,"Sort":11,"Dynasty":"明"},{"Id":6559334,"Sentence":"行其野矣，有桑有麻。","Rank":0,"PoetryId":null,"Pinyin":"háng jī yě yi ，yǒu sāng yǒu mā ","Tag":null,"Explanation":null,"English":null,"Sort":12,"Dynasty":"明"},{"Id":6559335,"Sentence":"入其邑矣，有弦有歌。","Rank":0,"PoetryId":null,"Pinyin":"rù jī yì yi ，yǒu xián yǒu gē ","Tag":null,"Explanation":null,"English":null,"Sort":13,"Dynasty":"明"},{"Id":6559336,"Sentence":"奕奕高堂，式燕以嬉。","Rank":0,"PoetryId":null,"Pinyin":"yì yì gāo táng ，shì yān yi xī ","Tag":null,"Explanation":null,"English":null,"Sort":14,"Dynasty":"明"},{"Id":6559337,"Sentence":"匪直孝恭，其施孔宜。","Rank":0,"PoetryId":null,"Pinyin":"fěi zhǐ xiào gōng ，jī shī kǒng yǐ ","Tag":null,"Explanation":null,"English":null,"Sort":15,"Dynasty":"明"},{"Id":6559338,"Sentence":"凡厥庶民，各有所生。","Rank":0,"PoetryId":null,"Pinyin":"fán jué shù mǐn ，gě yǒu suǒ shēng ","Tag":null,"Explanation":null,"English":null,"Sort":16,"Dynasty":"明"},{"Id":6559339,"Sentence":"孰时观之，弗感而兴。","Rank":0,"PoetryId":null,"Pinyin":"shú shǐ guān zhī ，fú gǎn ér xīng ","Tag":null,"Explanation":null,"English":null,"Sort":17,"Dynasty":"明"},{"Id":6559340,"Sentence":"懿是孝德，有肇有循。","Rank":0,"PoetryId":null,"Pinyin":"yì shì xiào dé ，yǒu zhào yǒu xún ","Tag":null,"Explanation":null,"English":null,"Sort":18,"Dynasty":"明"},{"Id":6559341,"Sentence":"肆庸作歌，以告厥民。","Rank":0,"PoetryId":null,"Pinyin":"sì yōng zuō gē ，yi gào jué mǐn ","Tag":null,"Explanation":null,"English":null,"Sort":19,"Dynasty":"明"}]}