{"Id":688672,"Title":"胡祭酒宅秋菊盛开仆携酒就赏胡有诗因次其韵","Dynasty":"明","Author":"杨士奇","Context":"庭菊芬芳五色并，每因来看得怡情。共怜羁旅增多病，太息交游减旧盟。万事不如閒处乐，一樽聊就故人倾。爱花欲种嗟无地，凭有清诗为借赓。秋风客里百愁并，春雨江南万里情。时序未忘黄菊兴，江湖犹梦白鸥盟。况于衰病淹留际，岂有襟怀浩荡倾。何怪相过旧同舍，一觞易醉句难赓。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0fd44a764d1d5283ef1b314a62c729c3","Step":0,"Verses":[{"Id":6180536,"Sentence":"庭菊芬芳五色并，每因来看得怡情。","Rank":0,"PoetryId":null,"Pinyin":"tǐng jú fēn fāng wǔ sè bīng ，měi yīn lái kān dé yǐ qǐng ","Tag":null,"Explanation":null,"English":null,"Sort":0,"Dynasty":"明"},{"Id":6180537,"Sentence":"共怜羁旅增多病，太息交游减旧盟。","Rank":0,"PoetryId":null,"Pinyin":"gōng lián jī lǚ zēng duō bìng ，tài xī jiāo yóu jiǎn jìu méng ","Tag":null,"Explanation":null,"English":null,"Sort":1,"Dynasty":"明"},{"Id":6180538,"Sentence":"万事不如閒处乐，一樽聊就故人倾。","Rank":0,"PoetryId":null,"Pinyin":"mò shì bú rú jiān chǔ lè ，yī zūn liáo jìu gù rén qīng ","Tag":null,"Explanation":null,"English":null,"Sort":2,"Dynasty":"明"},{"Id":6180539,"Sentence":"爱花欲种嗟无地，凭有清诗为借赓。","Rank":0,"PoetryId":null,"Pinyin":"ài huā yù chóng jiē mó 地，pǐng yǒu qīng shī wéi jiè gēng ","Tag":null,"Explanation":null,"English":null,"Sort":3,"Dynasty":"明"},{"Id":6180540,"Sentence":"秋风客里百愁并，春雨江南万里情。","Rank":0,"PoetryId":null,"Pinyin":"qīu fēng kè li bǎi chóu bīng ，chūn yǔ jiāng nā mò li qǐng ","Tag":null,"Explanation":null,"English":null,"Sort":4,"Dynasty":"明"},{"Id":6180541,"Sentence":"时序未忘黄菊兴，江湖犹梦白鸥盟。","Rank":0,"PoetryId":null,"Pinyin":"shǐ xù wèi wàng huáng jú xīng ，jiāng hú yóu mèng bái ōu méng ","Tag":null,"Explanation":null,"English":null,"Sort":5,"Dynasty":"明"},{"Id":6180542,"Sentence":"况于衰病淹留际，岂有襟怀浩荡倾。","Rank":0,"PoetryId":null,"Pinyin":"kuàng yú cuī bìng yān lǐu jì ，qi yǒu jīn huái hào dàng qīng ","Tag":null,"Explanation":null,"English":null,"Sort":6,"Dynasty":"明"},{"Id":6180543,"Sentence":"何怪相过旧同舍，一觞易醉句难赓。","Rank":0,"PoetryId":null,"Pinyin":"hé guài xiāng guō jìu tóng shě ，yī shāng yì zuì gōu nán gēng ","Tag":null,"Explanation":null,"English":null,"Sort":7,"Dynasty":"明"}]}