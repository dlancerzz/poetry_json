{"Id":572318,"Title":"题绵州同知曾傃古雪卷","Dynasty":"明","Author":"孙蕡","Context":"开风轩，望古雪。琼崖瑶嶂千万寻，琪树珠林互明灭。此雪千年亦不消，寒光濑彩长岧峣。火云六月烁金石，滕六万片天花飘。曾侯仙中人，胸次同皎洁。公馀对雪开风轩，岩壑窗扉两奇绝。高寒上与元气通，冰光百道飞白虹。群真缥缈下遥夕，高驾缟车乘玉龙。我昨神游共清赏，羽服翛翛恣长往。浩水花明载酒船，天池月照披风氅。蛾眉苍翠接仙台，缥缈坡翁跨鹤来。桃花犬吠空斋里，黄竹柴门君自开。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1b8761fa4a5eda95447a40aa1b5ab4c8","Step":0,"Verses":[{"Id":7122329,"Sentence":"开风轩，望古雪。","Rank":0,"PoetryId":null,"Pinyin":"kāi fēng xuān ，wàng gǔ xuě ","Tag":null,"Explanation":null,"English":null,"Sort":0,"Dynasty":"明"},{"Id":7122330,"Sentence":"琼崖瑶嶂千万寻，琪树珠林互明灭。","Rank":0,"PoetryId":null,"Pinyin":"qióng yá yáo zhàng qiān mò xún ，qǐ shù zhū lǐn hù mǐng miè ","Tag":null,"Explanation":null,"English":null,"Sort":1,"Dynasty":"明"},{"Id":7122331,"Sentence":"此雪千年亦不消，寒光濑彩长岧峣。","Rank":0,"PoetryId":null,"Pinyin":"ci xuě qiān nián yì bú xiāo ，hán guāng lài cǎi cháng tiáo yáo ","Tag":null,"Explanation":null,"English":null,"Sort":2,"Dynasty":"明"},{"Id":7122332,"Sentence":"火云六月烁金石，滕六万片天花飘。","Rank":0,"PoetryId":null,"Pinyin":"huǒ yún lìu yuè shuò jīn dàn ，téng lìu mò piān tiān huā piāo ","Tag":null,"Explanation":null,"English":null,"Sort":3,"Dynasty":"明"},{"Id":7122333,"Sentence":"曾侯仙中人，胸次同皎洁。","Rank":0,"PoetryId":null,"Pinyin":"céng hóu xiān zhōng rén ，xiōng cì tóng jiǎo jié ","Tag":null,"Explanation":null,"English":null,"Sort":4,"Dynasty":"明"},{"Id":7122334,"Sentence":"公馀对雪开风轩，岩壑窗扉两奇绝。","Rank":0,"PoetryId":null,"Pinyin":"gōng yú duì xuě kāi fēng xuān ，yán hè chuāng fēi liǎng jī jué ","Tag":null,"Explanation":null,"English":null,"Sort":5,"Dynasty":"明"},{"Id":7122335,"Sentence":"高寒上与元气通，冰光百道飞白虹。","Rank":0,"PoetryId":null,"Pinyin":"gāo hán shǎng yú yuán qì tōng ，bīng guāng bǎi dāo fēi bái hóng ","Tag":null,"Explanation":null,"English":null,"Sort":6,"Dynasty":"明"},{"Id":7122336,"Sentence":"群真缥缈下遥夕，高驾缟车乘玉龙。","Rank":0,"PoetryId":null,"Pinyin":"qún zhēn piāo miǎo xià yáo xī ，gāo jià gǎo chē chéng yù lóng ","Tag":null,"Explanation":null,"English":null,"Sort":7,"Dynasty":"明"},{"Id":7122337,"Sentence":"我昨神游共清赏，羽服翛翛恣长往。","Rank":0,"PoetryId":null,"Pinyin":"wǒ zuó shén yóu gōng qīng shǎng ，yǔ fú shū shū zì cháng wǎng ","Tag":null,"Explanation":null,"English":null,"Sort":8,"Dynasty":"明"},{"Id":7122338,"Sentence":"浩水花明载酒船，天池月照披风氅。","Rank":0,"PoetryId":null,"Pinyin":"hào shui huā mǐng zǎi jiu chuán ，tiān chǐ yuè zhào pī fēng chǎng ","Tag":null,"Explanation":null,"English":null,"Sort":9,"Dynasty":"明"},{"Id":7122339,"Sentence":"蛾眉苍翠接仙台，缥缈坡翁跨鹤来。","Rank":0,"PoetryId":null,"Pinyin":"é méi cāng cuì jiē xiān tāi ，piāo miǎo pō wēng kuà hè lái ","Tag":null,"Explanation":null,"English":null,"Sort":10,"Dynasty":"明"},{"Id":7122340,"Sentence":"桃花犬吠空斋里，黄竹柴门君自开。","Rank":0,"PoetryId":null,"Pinyin":"táo huā quǎn fèi kōng zhāi li ，huáng zhú chái mén jūn zì kāi ","Tag":null,"Explanation":null,"English":null,"Sort":11,"Dynasty":"明"}]}