{"Id":479322,"Title":"题赵原临高尚书山水小帧","Dynasty":"明","Author":"张掞","Context":"有元画山谁第一？燕都数独高尚书。盛名不在吴兴下，米虎用墨浑无殊。江南赵原最晚出，蓄得高宰留真迹。行披坐阅无暂停，肯綮皆将饱胸臆。貌此小帧云山图，万里不尽墨模糊。绿树人家春昼晚，当门缥缈风烟湖。俨与前朝合作符，何啻禊帖唐钩摸。黄庭画赞虽小字，位置舂容大无异。平原一变为穹碑，任笔纵横亦适意。赵卿得此变化笔，知尔当今尽无敌。酒酣试倒金壶汁，元气淋漓鬼神泣。赵卿赵卿诚莫当，我有古纸久矣藏。几时邀君吸百觞，为我乘兴挥毫芒。使人复睹尚书郎，高堂素壁生辉光。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ce4228dc10fa8019328ad80af8b4def4","Step":0,"Verses":[{"Id":6364872,"Sentence":"有元画山谁第一？","Rank":0,"PoetryId":null,"Pinyin":"yǒu yuán huà shān shéi dì yī ","Tag":null,"Explanation":null,"English":null,"Sort":0,"Dynasty":"明"},{"Id":6364873,"Sentence":"燕都数独高尚书。","Rank":0,"PoetryId":null,"Pinyin":"yān dōu shǔ dú gāo shàng shū ","Tag":null,"Explanation":null,"English":null,"Sort":1,"Dynasty":"明"},{"Id":6364874,"Sentence":"盛名不在吴兴下，米虎用墨浑无殊。","Rank":0,"PoetryId":null,"Pinyin":"chéng mǐng bú zài wú xīng xià ，mi hū yòng mò hún mó shū ","Tag":null,"Explanation":null,"English":null,"Sort":2,"Dynasty":"明"},{"Id":6364875,"Sentence":"江南赵原最晚出，蓄得高宰留真迹。","Rank":0,"PoetryId":null,"Pinyin":"jiāng nā zhào yuán zuì wǎn chū ，xù dé gāo zǎi lǐu zhēn jì ","Tag":null,"Explanation":null,"English":null,"Sort":3,"Dynasty":"明"},{"Id":6364876,"Sentence":"行披坐阅无暂停，肯綮皆将饱胸臆。","Rank":0,"PoetryId":null,"Pinyin":"háng pī zuò yuè mó zàn tǐng ，kěn qi jiē jiāng bǎo xiōng yì ","Tag":null,"Explanation":null,"English":null,"Sort":4,"Dynasty":"明"},{"Id":6364877,"Sentence":"貌此小帧云山图，万里不尽墨模糊。","Rank":0,"PoetryId":null,"Pinyin":"mào ci xiǎo zhēn yún shān tú ，mò li bú jin mò mó hū ","Tag":null,"Explanation":null,"English":null,"Sort":5,"Dynasty":"明"},{"Id":6364878,"Sentence":"绿树人家春昼晚，当门缥缈风烟湖。","Rank":0,"PoetryId":null,"Pinyin":"lù shù rén gū chūn zhòu wǎn ，dāng mén piāo miǎo fēng yān hú ","Tag":null,"Explanation":null,"English":null,"Sort":6,"Dynasty":"明"},{"Id":6364879,"Sentence":"俨与前朝合作符，何啻禊帖唐钩摸。","Rank":0,"PoetryId":null,"Pinyin":"yǎn yú qián cháo gě zuō fú ，hé chì xì tiē táng gōu mō ","Tag":null,"Explanation":null,"English":null,"Sort":7,"Dynasty":"明"},{"Id":6364880,"Sentence":"黄庭画赞虽小字，位置舂容大无异。","Rank":0,"PoetryId":null,"Pinyin":"huáng tǐng huà zàn suī xiǎo zì ，wèi zhì chōng róng dà mó yì ","Tag":null,"Explanation":null,"English":null,"Sort":8,"Dynasty":"明"},{"Id":6364881,"Sentence":"平原一变为穹碑，任笔纵横亦适意。","Rank":0,"PoetryId":null,"Pinyin":"pǐng yuán yī biàn wéi qióng bēi ，rén bi zòng héng yì kuò yì ","Tag":null,"Explanation":null,"English":null,"Sort":9,"Dynasty":"明"},{"Id":6364882,"Sentence":"赵卿得此变化笔，知尔当今尽无敌。","Rank":0,"PoetryId":null,"Pinyin":"zhào qīng dé ci biàn huā bi ，zhī ěr dāng jīn jin mó dǐ ","Tag":null,"Explanation":null,"English":null,"Sort":10,"Dynasty":"明"},{"Id":6364883,"Sentence":"酒酣试倒金壶汁，元气淋漓鬼神泣。","Rank":0,"PoetryId":null,"Pinyin":"jiu hān shì dǎo jīn hú zhī ，yuán qì līn lǐ gui shén qì ","Tag":null,"Explanation":null,"English":null,"Sort":11,"Dynasty":"明"},{"Id":6364884,"Sentence":"赵卿赵卿诚莫当，我有古纸久矣藏。","Rank":0,"PoetryId":null,"Pinyin":"zhào qīng zhào qīng chéng mò dāng ，wǒ yǒu gǔ zhi jiu yi cáng ","Tag":null,"Explanation":null,"English":null,"Sort":12,"Dynasty":"明"},{"Id":6364885,"Sentence":"几时邀君吸百觞，为我乘兴挥毫芒。","Rank":0,"PoetryId":null,"Pinyin":"jī shǐ yāo jūn xī bǎi shāng ，wéi wǒ chéng xīng huī háo máng ","Tag":null,"Explanation":null,"English":null,"Sort":13,"Dynasty":"明"},{"Id":6364886,"Sentence":"使人复睹尚书郎，高堂素壁生辉光。","Rank":0,"PoetryId":null,"Pinyin":"shi rén fù dǔ shàng shū láng ，gāo táng sù bì shēng huī guāng ","Tag":null,"Explanation":null,"English":null,"Sort":14,"Dynasty":"明"}]}