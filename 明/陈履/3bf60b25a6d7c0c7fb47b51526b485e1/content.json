{"Id":598768,"Title":"读彦吉羼提斋稿有赋","Dynasty":"明","Author":"陈履","Context":"邹君挺南服，艺苑早腾茂。心与梁溪澄，神并惠山秀。朗照烱玄扃，藻思泄灵窦。腹笥盈珠玑，毫端绚文绣。猥余岭南子，谫谫诚固陋。多年独瞻向，此日相邂逅。既欣耦仙侣，复喜共春昼。载酒时过从，试效洪钟叩。名言捷响答，邃义密鳞辏。忽忽合樗怀，沾沾嗜兰臭。伊昔吹律人，后身是君否。奚期当末路，乃得遂奇遘。君情最潇洒，曾不厌狂谬。检点白云编，怡然向余授。焚香坐披玩，光采生户牖。古色远山碧，清韵寒泉溜。依稀金石鸣，恍惚丝竹奏。俄惊鸾凤翔，倏骇蛟龙吼。那论雕虫技，堪誇斲轮手。尔时风雅振，中原富才薮。彬彬作者流，翩翩骋驰骤。争云驾曹刘，竟谓隶韦柳。价即连城瑜，享必千金帚。苍素随所珍，雌黄在人口。上下百馀年，衡鉴竟谁究。惟君卓高踪，迥矣迈夷丑。鼎立王李间，未判孰先后。岂但称寡俦，便可垂不朽。宝此胜璠玙，何以报琼玖。愿言挹词波，自把尘臆漱。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3bf60b25a6d7c0c7fb47b51526b485e1","Step":0,"Verses":[{"Id":6497785,"Sentence":"邹君挺南服，艺苑早腾茂。","Rank":0,"PoetryId":null,"Pinyin":"jù jūn ting nā fú ，yì yuàn zǎo tēng mào ","Tag":null,"Explanation":null,"English":null,"Sort":0,"Dynasty":"明"},{"Id":6497786,"Sentence":"心与梁溪澄，神并惠山秀。","Rank":0,"PoetryId":null,"Pinyin":"xīn yú liáng xī chéng ，shén bīng huì shān xìu ","Tag":null,"Explanation":null,"English":null,"Sort":1,"Dynasty":"明"},{"Id":6497787,"Sentence":"朗照烱玄扃，藻思泄灵窦。","Rank":0,"PoetryId":null,"Pinyin":"lǎng zhào jiǒng xuán jiōng ，zǎo sāi xiè lǐng dòu ","Tag":null,"Explanation":null,"English":null,"Sort":2,"Dynasty":"明"},{"Id":6497788,"Sentence":"腹笥盈珠玑，毫端绚文绣。","Rank":0,"PoetryId":null,"Pinyin":"fù sì yīng zhū jī ，háo duān xuàn wén xìu ","Tag":null,"Explanation":null,"English":null,"Sort":3,"Dynasty":"明"},{"Id":6497789,"Sentence":"猥余岭南子，谫谫诚固陋。","Rank":0,"PoetryId":null,"Pinyin":"wěi yú ling nā zi ，jiǎn jiǎn chéng gù lòu ","Tag":null,"Explanation":null,"English":null,"Sort":4,"Dynasty":"明"},{"Id":6497790,"Sentence":"多年独瞻向，此日相邂逅。","Rank":0,"PoetryId":null,"Pinyin":"duō nián dú zhān xiàng ，ci rì xiāng xiè hòu ","Tag":null,"Explanation":null,"English":null,"Sort":5,"Dynasty":"明"},{"Id":6497791,"Sentence":"既欣耦仙侣，复喜共春昼。","Rank":0,"PoetryId":null,"Pinyin":"jì xīn ǒu xiān lǚ ，fù xi gōng chūn zhòu ","Tag":null,"Explanation":null,"English":null,"Sort":6,"Dynasty":"明"},{"Id":6497792,"Sentence":"载酒时过从，试效洪钟叩。","Rank":0,"PoetryId":null,"Pinyin":"zǎi jiu shǐ guō cóng ，shì xiào hóng zhōng kòu ","Tag":null,"Explanation":null,"English":null,"Sort":7,"Dynasty":"明"},{"Id":6497793,"Sentence":"名言捷响答，邃义密鳞辏。","Rank":0,"PoetryId":null,"Pinyin":"mǐng yán jié xiǎng dā ，suì yǐ mì lǐn còu ","Tag":null,"Explanation":null,"English":null,"Sort":8,"Dynasty":"明"},{"Id":6497794,"Sentence":"忽忽合樗怀，沾沾嗜兰臭。","Rank":0,"PoetryId":null,"Pinyin":"hū hū gě chū huái ，zhān zhān shì lán chòu ","Tag":null,"Explanation":null,"English":null,"Sort":9,"Dynasty":"明"},{"Id":6497795,"Sentence":"伊昔吹律人，后身是君否。","Rank":0,"PoetryId":null,"Pinyin":"yī xī chuī lǜ rén ，hòu shēn shì jūn fǒu ","Tag":null,"Explanation":null,"English":null,"Sort":10,"Dynasty":"明"},{"Id":6497796,"Sentence":"奚期当末路，乃得遂奇遘。","Rank":0,"PoetryId":null,"Pinyin":"xī jī dāng mò lù ，nǎi dé suǐ jī gòu ","Tag":null,"Explanation":null,"English":null,"Sort":11,"Dynasty":"明"},{"Id":6497797,"Sentence":"君情最潇洒，曾不厌狂谬。","Rank":0,"PoetryId":null,"Pinyin":"jūn qǐng zuì xiāo sǎ ，céng bú yā kuáng mìu ","Tag":null,"Explanation":null,"English":null,"Sort":12,"Dynasty":"明"},{"Id":6497798,"Sentence":"检点白云编，怡然向余授。","Rank":0,"PoetryId":null,"Pinyin":"jiǎn diǎn bái yún biān ，yǐ rán xiàng yú shòu ","Tag":null,"Explanation":null,"English":null,"Sort":13,"Dynasty":"明"},{"Id":6497799,"Sentence":"焚香坐披玩，光采生户牖。","Rank":0,"PoetryId":null,"Pinyin":"fén xiāng zuò pī wán ，guāng cǎi shēng hù yǒu ","Tag":null,"Explanation":null,"English":null,"Sort":14,"Dynasty":"明"},{"Id":6497800,"Sentence":"古色远山碧，清韵寒泉溜。","Rank":0,"PoetryId":null,"Pinyin":"gǔ sè yuǎn shān bì ，qīng yùn hán quán līu ","Tag":null,"Explanation":null,"English":null,"Sort":15,"Dynasty":"明"},{"Id":6497801,"Sentence":"依稀金石鸣，恍惚丝竹奏。","Rank":0,"PoetryId":null,"Pinyin":"yī xī jīn dàn mǐng ，huǎng hū sī zhú zòu ","Tag":null,"Explanation":null,"English":null,"Sort":16,"Dynasty":"明"},{"Id":6497802,"Sentence":"俄惊鸾凤翔，倏骇蛟龙吼。","Rank":0,"PoetryId":null,"Pinyin":"é jīng luán fèng xiáng ，shū hài jiāo lóng hǒu ","Tag":null,"Explanation":null,"English":null,"Sort":17,"Dynasty":"明"},{"Id":6497803,"Sentence":"那论雕虫技，堪誇斲轮手。","Rank":0,"PoetryId":null,"Pinyin":"nā lún diāo chóng jì ，kān kuā zhuó lún shǒu ","Tag":null,"Explanation":null,"English":null,"Sort":18,"Dynasty":"明"},{"Id":6497804,"Sentence":"尔时风雅振，中原富才薮。","Rank":0,"PoetryId":null,"Pinyin":"ěr shǐ fēng yā zhèn ，zhōng yuán fù cái sǒu ","Tag":null,"Explanation":null,"English":null,"Sort":19,"Dynasty":"明"},{"Id":6497805,"Sentence":"彬彬作者流，翩翩骋驰骤。","Rank":0,"PoetryId":null,"Pinyin":"bīn bīn zuō zhě lǐu ，piān piān chěng chǐ zhòu ","Tag":null,"Explanation":null,"English":null,"Sort":20,"Dynasty":"明"},{"Id":6497806,"Sentence":"争云驾曹刘，竟谓隶韦柳。","Rank":0,"PoetryId":null,"Pinyin":"zhēng yún jià cáo lǐu ，jìng wèi lì wéi liu ","Tag":null,"Explanation":null,"English":null,"Sort":21,"Dynasty":"明"},{"Id":6497807,"Sentence":"价即连城瑜，享必千金帚。","Rank":0,"PoetryId":null,"Pinyin":"jià jǐ lián chéng yú ，xiǎng bì qiān jīn zhǒu ","Tag":null,"Explanation":null,"English":null,"Sort":22,"Dynasty":"明"},{"Id":6497808,"Sentence":"苍素随所珍，雌黄在人口。","Rank":0,"PoetryId":null,"Pinyin":"cāng sù suǐ suǒ zhēn ，cǐ huáng zài rén kǒu ","Tag":null,"Explanation":null,"English":null,"Sort":23,"Dynasty":"明"},{"Id":6497809,"Sentence":"上下百馀年，衡鉴竟谁究。","Rank":0,"PoetryId":null,"Pinyin":"shǎng xià bǎi yú nián ，héng jiàn jìng shéi jīu ","Tag":null,"Explanation":null,"English":null,"Sort":24,"Dynasty":"明"},{"Id":6497810,"Sentence":"惟君卓高踪，迥矣迈夷丑。","Rank":0,"PoetryId":null,"Pinyin":"wéi jūn zhuó gāo zōng ，jiǒng yi mài yǐ chǒu ","Tag":null,"Explanation":null,"English":null,"Sort":25,"Dynasty":"明"},{"Id":6497811,"Sentence":"鼎立王李间，未判孰先后。","Rank":0,"PoetryId":null,"Pinyin":"ding lì wáng li jiān ，wèi pàn shú xiān hòu ","Tag":null,"Explanation":null,"English":null,"Sort":26,"Dynasty":"明"},{"Id":6497812,"Sentence":"岂但称寡俦，便可垂不朽。","Rank":0,"PoetryId":null,"Pinyin":"qi dàn chèn guǎ chóu ，biàn kě chuǐ bú xiu ","Tag":null,"Explanation":null,"English":null,"Sort":27,"Dynasty":"明"},{"Id":6497813,"Sentence":"宝此胜璠玙，何以报琼玖。","Rank":0,"PoetryId":null,"Pinyin":"bǎo ci shēng fán yú ，hé yi bào qióng jiu ","Tag":null,"Explanation":null,"English":null,"Sort":28,"Dynasty":"明"},{"Id":6497814,"Sentence":"愿言挹词波，自把尘臆漱。","Rank":0,"PoetryId":null,"Pinyin":"yuàn yán yì cǐ bō ，zì bǎ chén yì shù ","Tag":null,"Explanation":null,"English":null,"Sort":29,"Dynasty":"明"}]}