{"Id":691029,"Title":"迎春用汪太学禹乂元日贻韵","Dynasty":"明","Author":"陈履","Context":"锦地回阳气，璇霄易岁星。祥风来宇宙，晴霭散郊坰。花胜争相媚，笙歌不暂停。试从天际望，山色总青青。迎气东郊日，观风百里时。繁华秦地俗，容与汉官仪。到处欢声洽，行边淑景移。升平今有象，吾亦慰吾私。邑比河阳胜，风光岂寂寥。况逢春意转，会使宿怀消。暖已催花信，荣将到柳条。梁园词客在，应为掇琼瑶。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0303a7aca085d8d21be002157243fb4a","Step":0,"Verses":[{"Id":6203554,"Sentence":"锦地回阳气，璇霄易岁星。","Rank":0,"PoetryId":null,"Pinyin":"jin 地huǐ yáng qì ，xuán xiāo yì suì xīng ","Tag":null,"Explanation":null,"English":null,"Sort":0,"Dynasty":"明"},{"Id":6203555,"Sentence":"祥风来宇宙，晴霭散郊坰。","Rank":0,"PoetryId":null,"Pinyin":"xiáng fēng lái yǔ zhòu ，qǐng ǎi sǎn jiāo jiōng ","Tag":null,"Explanation":null,"English":null,"Sort":1,"Dynasty":"明"},{"Id":6203556,"Sentence":"花胜争相媚，笙歌不暂停。","Rank":0,"PoetryId":null,"Pinyin":"huā shēng zhēng xiāng mèi ，shēng gē bú zàn tǐng ","Tag":null,"Explanation":null,"English":null,"Sort":2,"Dynasty":"明"},{"Id":6203557,"Sentence":"试从天际望，山色总青青。","Rank":0,"PoetryId":null,"Pinyin":"shì cóng tiān jì wàng ，shān sè zǒng qīng qīng ","Tag":null,"Explanation":null,"English":null,"Sort":3,"Dynasty":"明"},{"Id":6203558,"Sentence":"迎气东郊日，观风百里时。","Rank":0,"PoetryId":null,"Pinyin":"yǐng qì dōng jiāo rì ，guān fēng bǎi li shǐ ","Tag":null,"Explanation":null,"English":null,"Sort":4,"Dynasty":"明"},{"Id":6203559,"Sentence":"繁华秦地俗，容与汉官仪。","Rank":0,"PoetryId":null,"Pinyin":"fán huā qǐn 地sú ，róng yú hàn guān yǐ ","Tag":null,"Explanation":null,"English":null,"Sort":5,"Dynasty":"明"},{"Id":6203560,"Sentence":"到处欢声洽，行边淑景移。","Rank":0,"PoetryId":null,"Pinyin":"dào chǔ huān shēng qià ，háng biān shū jing yǐ ","Tag":null,"Explanation":null,"English":null,"Sort":6,"Dynasty":"明"},{"Id":6203561,"Sentence":"升平今有象，吾亦慰吾私。","Rank":0,"PoetryId":null,"Pinyin":"shēng pǐng jīn yǒu xiàng ，wú yì wèi wú sī ","Tag":null,"Explanation":null,"English":null,"Sort":7,"Dynasty":"明"},{"Id":6203562,"Sentence":"邑比河阳胜，风光岂寂寥。","Rank":0,"PoetryId":null,"Pinyin":"yì bi hé yáng shēng ，fēng guāng qi jì liáo ","Tag":null,"Explanation":null,"English":null,"Sort":8,"Dynasty":"明"},{"Id":6203563,"Sentence":"况逢春意转，会使宿怀消。","Rank":0,"PoetryId":null,"Pinyin":"kuàng féng chūn yì zhuǎi ，huì shi sù huái xiāo ","Tag":null,"Explanation":null,"English":null,"Sort":9,"Dynasty":"明"},{"Id":6203564,"Sentence":"暖已催花信，荣将到柳条。","Rank":0,"PoetryId":null,"Pinyin":"nuǎn yi cuī huā xìn ，róng jiāng dào liu tiáo ","Tag":null,"Explanation":null,"English":null,"Sort":10,"Dynasty":"明"},{"Id":6203565,"Sentence":"梁园词客在，应为掇琼瑶。","Rank":0,"PoetryId":null,"Pinyin":"liáng yuán cǐ kè zài ，yīng wéi duō qióng yáo ","Tag":null,"Explanation":null,"English":null,"Sort":11,"Dynasty":"明"}]}