{"Id":598785,"Title":"送梅德涵令缙云","Dynasty":"明","Author":"陈履","Context":"燕都冬日天气寒，载酒送君须尽欢。酒酣把袂起复叹，人生聚合良亦难。忆昔春风三月胜，锦绮花枝上林盛。南宫宴罢马如云，金鞯玉勒纷相映。分曹观政列九卿，衣冠台省相峥嵘。我时与君属廷尉，日日入座西春亭。西春亭中足幽赏，亭前老树干霄上。同游兄弟皆俊英，忘形尔汝消尘想。序经朱夏风雨多，瞬息鸿雁秋天过。弟兄渐渐解携去，北辕南舵悲如何。只今倏忽岁时晚，送君此去旌麾远。止留独客任风尘，寂寞琳宫徒偃蹇。君不见萍生江湖中，须臾遇合千里同。风波回转忽飘散，依然踪迹还西东。人生亦是风萍尔，相逢何难别何易。丈夫离合岂用愁，劝君且尽尊前醉。即看凫舄入括苍，仙都真境非寻常。知君政暇多奇览，怜余怅望海天长。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e5f5d6150548dbc10f5fee21e2303bfc","Step":0,"Verses":[{"Id":6805878,"Sentence":"燕都冬日天气寒，载酒送君须尽欢。","Rank":0,"PoetryId":null,"Pinyin":"yān dōu dōng rì tiān qì hán ，zǎi jiu sòng jūn xū jin huān ","Tag":null,"Explanation":null,"English":null,"Sort":0,"Dynasty":"明"},{"Id":6805879,"Sentence":"酒酣把袂起复叹，人生聚合良亦难。","Rank":0,"PoetryId":null,"Pinyin":"jiu hān bǎ mèi qi fù tàn ，rén shēng jù gě liáng yì nán ","Tag":null,"Explanation":null,"English":null,"Sort":1,"Dynasty":"明"},{"Id":6805880,"Sentence":"忆昔春风三月胜，锦绮花枝上林盛。","Rank":0,"PoetryId":null,"Pinyin":"yì xī chūn fēng sān yuè shēng ，jin qi huā zhī shǎng lǐn chéng ","Tag":null,"Explanation":null,"English":null,"Sort":2,"Dynasty":"明"},{"Id":6805881,"Sentence":"南宫宴罢马如云，金鞯玉勒纷相映。","Rank":0,"PoetryId":null,"Pinyin":"nā gōng yàn bā mǎ rú yún ，jīn jiān yù lè fēn xiāng yìng ","Tag":null,"Explanation":null,"English":null,"Sort":3,"Dynasty":"明"},{"Id":6805882,"Sentence":"分曹观政列九卿，衣冠台省相峥嵘。","Rank":0,"PoetryId":null,"Pinyin":"fēn cáo guān zhèng liè jiu qīng ，yī guān tāi shěng xiāng zhēng róng ","Tag":null,"Explanation":null,"English":null,"Sort":4,"Dynasty":"明"},{"Id":6805883,"Sentence":"我时与君属廷尉，日日入座西春亭。","Rank":0,"PoetryId":null,"Pinyin":"wǒ shǐ yú jūn shǔ tǐng wèi ，rì rì rù zuò xī chūn tǐng ","Tag":null,"Explanation":null,"English":null,"Sort":5,"Dynasty":"明"},{"Id":6805884,"Sentence":"西春亭中足幽赏，亭前老树干霄上。","Rank":0,"PoetryId":null,"Pinyin":"xī chūn tǐng zhōng zú yōu shǎng ，tǐng qián lǎo shù gān xiāo shǎng ","Tag":null,"Explanation":null,"English":null,"Sort":6,"Dynasty":"明"},{"Id":6805885,"Sentence":"同游兄弟皆俊英，忘形尔汝消尘想。","Rank":0,"PoetryId":null,"Pinyin":"tóng yóu xiōng dì jiē jùn yīng ，wàng xǐng ěr rǔ xiāo chén xiǎng ","Tag":null,"Explanation":null,"English":null,"Sort":7,"Dynasty":"明"},{"Id":6805886,"Sentence":"序经朱夏风雨多，瞬息鸿雁秋天过。","Rank":0,"PoetryId":null,"Pinyin":"xù jīng zhū xià fēng yǔ duō ，shùn xī hóng yàn qīu tiān guō ","Tag":null,"Explanation":null,"English":null,"Sort":8,"Dynasty":"明"},{"Id":6805887,"Sentence":"弟兄渐渐解携去，北辕南舵悲如何。","Rank":0,"PoetryId":null,"Pinyin":"dì xiōng jiān jiān jiě xié qù ，běi yuán nā duò bēi rú hé ","Tag":null,"Explanation":null,"English":null,"Sort":9,"Dynasty":"明"},{"Id":6805888,"Sentence":"只今倏忽岁时晚，送君此去旌麾远。","Rank":0,"PoetryId":null,"Pinyin":"zhī jīn shū hū suì shǐ wǎn ，sòng jūn ci qù jīng huī yuǎn ","Tag":null,"Explanation":null,"English":null,"Sort":10,"Dynasty":"明"},{"Id":6805889,"Sentence":"止留独客任风尘，寂寞琳宫徒偃蹇。","Rank":0,"PoetryId":null,"Pinyin":"zhi lǐu dú kè rén fēng chén ，jì mò lǐn gōng tú yǎn jiǎn ","Tag":null,"Explanation":null,"English":null,"Sort":11,"Dynasty":"明"},{"Id":6805890,"Sentence":"君不见萍生江湖中，须臾遇合千里同。","Rank":0,"PoetryId":null,"Pinyin":"jūn bú jiàn pǐng shēng jiāng hú zhōng ，xū yú yù gě qiān li tóng ","Tag":null,"Explanation":null,"English":null,"Sort":12,"Dynasty":"明"},{"Id":6805891,"Sentence":"风波回转忽飘散，依然踪迹还西东。","Rank":0,"PoetryId":null,"Pinyin":"fēng bō huǐ zhuǎi hū piāo sǎn ，yī rán zōng jì hái xī dōng ","Tag":null,"Explanation":null,"English":null,"Sort":13,"Dynasty":"明"},{"Id":6805892,"Sentence":"人生亦是风萍尔，相逢何难别何易。","Rank":0,"PoetryId":null,"Pinyin":"rén shēng yì shì fēng pǐng ěr ，xiāng féng hé nán bié hé yì ","Tag":null,"Explanation":null,"English":null,"Sort":14,"Dynasty":"明"},{"Id":6805893,"Sentence":"丈夫离合岂用愁，劝君且尽尊前醉。","Rank":0,"PoetryId":null,"Pinyin":"zhàng fū lǐ gě qi yòng chóu ，quàn jūn jū jin zūn qián zuì ","Tag":null,"Explanation":null,"English":null,"Sort":15,"Dynasty":"明"},{"Id":6805894,"Sentence":"即看凫舄入括苍，仙都真境非寻常。","Rank":0,"PoetryId":null,"Pinyin":"jǐ kān fú xì rù guā cāng ，xiān dōu zhēn jìng fēi xún cháng ","Tag":null,"Explanation":null,"English":null,"Sort":16,"Dynasty":"明"},{"Id":6805895,"Sentence":"知君政暇多奇览，怜余怅望海天长。","Rank":0,"PoetryId":null,"Pinyin":"zhī jūn zhèng xiá duō jī lǎn ，lián yú chàng wàng hǎi tiān cháng ","Tag":null,"Explanation":null,"English":null,"Sort":17,"Dynasty":"明"}]}