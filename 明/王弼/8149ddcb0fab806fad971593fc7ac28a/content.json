{"Id":668849,"Title":"阊门谣","Dynasty":"明","Author":"王弼","Context":"苏州繁华天下闻，苏州繁华数阊门。门外狭斜不容毂，人声杂沓洪涛翻。大店小店如列栅，南货北货山委积。黄金论斛钱论车，到此消磨水沉石。文罗绣鞋成落机，烂如春云映日飞。岁供上用苦不足，连箱去作豪家衣。小瓶装酒满瓶腹，软蒲作包细绳束。千船万船走湖海，京师不饮葡萄绿。红楼百尺翠柳遮，中有绝艳如桃花。琵琶箜篌䀨天响，郎醉不知西日斜。高樯巨舸衔尾泊，贵客豪商往来错。水夫收帆槌大鼓，霹雳连声飞火炮。鸳针刺枕绣丝联，龙须编席青锦缘。帨柔叠素瑩欺雪，漆老远光轻抹烟。赤毫縳笔利戈戟，茧纸铺花呈五色。合欢帐带双鸾鶱，官样髻鬟云一尺。百需琐碎何所无，十万缠腰到处娱。夜阑酒醒人已散，隔浦还歌山鹧鸪。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8149ddcb0fab806fad971593fc7ac28a","Step":0,"Verses":[{"Id":6228252,"Sentence":"苏州繁华天下闻，苏州繁华数阊门。","Rank":0,"PoetryId":null,"Pinyin":"sū zhōu fán huā tiān xià wén ，sū zhōu fán huā shǔ chāng mén ","Tag":null,"Explanation":null,"English":null,"Sort":0,"Dynasty":"明"},{"Id":6228253,"Sentence":"门外狭斜不容毂，人声杂沓洪涛翻。","Rank":0,"PoetryId":null,"Pinyin":"mén wài xiá xié bú róng gū ，rén shēng zá dá hóng tāo fān ","Tag":null,"Explanation":null,"English":null,"Sort":1,"Dynasty":"明"},{"Id":6228254,"Sentence":"大店小店如列栅，南货北货山委积。","Rank":0,"PoetryId":null,"Pinyin":"dà diàn xiǎo diàn rú liè shān ，nā huò běi huò shān wēi jī ","Tag":null,"Explanation":null,"English":null,"Sort":2,"Dynasty":"明"},{"Id":6228255,"Sentence":"黄金论斛钱论车，到此消磨水沉石。","Rank":0,"PoetryId":null,"Pinyin":"huáng jīn lún hú qián lún chē ，dào ci xiāo mó shui chén dàn ","Tag":null,"Explanation":null,"English":null,"Sort":3,"Dynasty":"明"},{"Id":6228256,"Sentence":"文罗绣鞋成落机，烂如春云映日飞。","Rank":0,"PoetryId":null,"Pinyin":"wén luó xìu xié chéng là jī ，làn rú chūn yún yìng rì fēi ","Tag":null,"Explanation":null,"English":null,"Sort":4,"Dynasty":"明"},{"Id":6228257,"Sentence":"岁供上用苦不足，连箱去作豪家衣。","Rank":0,"PoetryId":null,"Pinyin":"suì gōng shǎng yòng kǔ bú zú ，lián xiāng qù zuō háo gū yī ","Tag":null,"Explanation":null,"English":null,"Sort":5,"Dynasty":"明"},{"Id":6228258,"Sentence":"小瓶装酒满瓶腹，软蒲作包细绳束。","Rank":0,"PoetryId":null,"Pinyin":"xiǎo pǐng zhuāng jiu mǎn pǐng fù ，ruǎn pú zuō bāo xì shéng shù ","Tag":null,"Explanation":null,"English":null,"Sort":6,"Dynasty":"明"},{"Id":6228259,"Sentence":"千船万船走湖海，京师不饮葡萄绿。","Rank":0,"PoetryId":null,"Pinyin":"qiān chuán mò chuán zǒu hú hǎi ，jīng shī bú yin pú táo lù ","Tag":null,"Explanation":null,"English":null,"Sort":7,"Dynasty":"明"},{"Id":6228260,"Sentence":"红楼百尺翠柳遮，中有绝艳如桃花。","Rank":0,"PoetryId":null,"Pinyin":"gōng lóu bǎi chě cuì liu zhē ，zhōng yǒu jué yàn rú táo huā ","Tag":null,"Explanation":null,"English":null,"Sort":8,"Dynasty":"明"},{"Id":6228261,"Sentence":"琵琶箜篌䀨天响，郎醉不知西日斜。","Rank":0,"PoetryId":null,"Pinyin":"pǐ pá kōng hóu 䀨tiān xiǎng ，láng zuì bú zhī xī rì xié ","Tag":null,"Explanation":null,"English":null,"Sort":9,"Dynasty":"明"},{"Id":6228262,"Sentence":"高樯巨舸衔尾泊，贵客豪商往来错。","Rank":0,"PoetryId":null,"Pinyin":"gāo qiáng jù gě xián wěi bó ，guì kè háo shāng wǎng lái cuò ","Tag":null,"Explanation":null,"English":null,"Sort":10,"Dynasty":"明"},{"Id":6228263,"Sentence":"水夫收帆槌大鼓，霹雳连声飞火炮。","Rank":0,"PoetryId":null,"Pinyin":"shui fū shōu fān chuǐ dà gǔ ，pī lì lián shēng fēi huǒ bāo ","Tag":null,"Explanation":null,"English":null,"Sort":11,"Dynasty":"明"},{"Id":6228264,"Sentence":"鸳针刺枕绣丝联，龙须编席青锦缘。","Rank":0,"PoetryId":null,"Pinyin":"yuān zhēn cī zhěn xìu sī lián ，lóng xū biān xǐ qīng jin yuán ","Tag":null,"Explanation":null,"English":null,"Sort":12,"Dynasty":"明"},{"Id":6228265,"Sentence":"帨柔叠素瑩欺雪，漆老远光轻抹烟。","Rank":0,"PoetryId":null,"Pinyin":"shuì róu dié sù yīng qī xuě ，qī lǎo yuǎn guāng qīng mā yān ","Tag":null,"Explanation":null,"English":null,"Sort":13,"Dynasty":"明"},{"Id":6228266,"Sentence":"赤毫縳笔利戈戟，茧纸铺花呈五色。","Rank":0,"PoetryId":null,"Pinyin":"chì háo juàn bi lì gē ji ，jiǎn zhi pū huā chéng wǔ sè ","Tag":null,"Explanation":null,"English":null,"Sort":14,"Dynasty":"明"},{"Id":6228267,"Sentence":"合欢帐带双鸾鶱，官样髻鬟云一尺。","Rank":0,"PoetryId":null,"Pinyin":"gě huān zhàng dài shuāng luán xiān ，guān yàng jì huán yún yī chě ","Tag":null,"Explanation":null,"English":null,"Sort":15,"Dynasty":"明"},{"Id":6228268,"Sentence":"百需琐碎何所无，十万缠腰到处娱。","Rank":0,"PoetryId":null,"Pinyin":"bǎi xū suǒ suì hé suǒ mó ，shǐ mò chán yāo dào chǔ yú ","Tag":null,"Explanation":null,"English":null,"Sort":16,"Dynasty":"明"},{"Id":6228269,"Sentence":"夜阑酒醒人已散，隔浦还歌山鹧鸪。","Rank":0,"PoetryId":null,"Pinyin":"yè lán jiu xing rén yi sǎn ，gé pǔ hái gē shān zhè gū ","Tag":null,"Explanation":null,"English":null,"Sort":17,"Dynasty":"明"}]}