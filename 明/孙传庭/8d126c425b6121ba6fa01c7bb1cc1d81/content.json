{"Id":683712,"Title":"新正十三夜李念腾招饮署中赋谢","Dynasty":"明","Author":"孙传庭","Context":"良宵清宴酒如渑，剧饮酣歌逸兴增。我欲问天宜有月，君堪照夜不关灯。慨慷元自空三辅，裘马何妨似五陵。玉树临风殊皎皎，阶前火树漫相矜。当筵谁似度支郎，酌酒论诗总擅长。文雅不存才子色，风流曾入少年场。龙门旧识家声重，雁塞新承使节光。爱我粗豪差脱俗，中堂小集任疏狂。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8d126c425b6121ba6fa01c7bb1cc1d81","Step":0,"Verses":[{"Id":6128583,"Sentence":"良宵清宴酒如渑，剧饮酣歌逸兴增。","Rank":0,"PoetryId":null,"Pinyin":"liáng xiāo qīng yàn jiu rú miǎn ，jù yin hān gē yì xīng zēng ","Tag":null,"Explanation":null,"English":null,"Sort":0,"Dynasty":"明"},{"Id":6128584,"Sentence":"我欲问天宜有月，君堪照夜不关灯。","Rank":0,"PoetryId":null,"Pinyin":"wǒ yù wèn tiān yǐ yǒu yuè ，jūn kān zhào yè bú guān dēng ","Tag":null,"Explanation":null,"English":null,"Sort":1,"Dynasty":"明"},{"Id":6128585,"Sentence":"慨慷元自空三辅，裘马何妨似五陵。","Rank":0,"PoetryId":null,"Pinyin":"kǎi kāng yuán zì kōng sān fǔ ，qǐu mǎ hé fāng shì wǔ lǐng ","Tag":null,"Explanation":null,"English":null,"Sort":2,"Dynasty":"明"},{"Id":6128586,"Sentence":"玉树临风殊皎皎，阶前火树漫相矜。","Rank":0,"PoetryId":null,"Pinyin":"yù shù lǐn fēng shū jiǎo jiǎo ，jiē qián huǒ shù màn xiāng jīn ","Tag":null,"Explanation":null,"English":null,"Sort":3,"Dynasty":"明"},{"Id":6128587,"Sentence":"当筵谁似度支郎，酌酒论诗总擅长。","Rank":0,"PoetryId":null,"Pinyin":"dāng yán shéi shì dù zhī láng ，zhuó jiu lún shī zǒng shàn cháng ","Tag":null,"Explanation":null,"English":null,"Sort":4,"Dynasty":"明"},{"Id":6128588,"Sentence":"文雅不存才子色，风流曾入少年场。","Rank":0,"PoetryId":null,"Pinyin":"wén yā bú cún cái zi sè ，fēng lǐu céng rù shǎo nián cháng ","Tag":null,"Explanation":null,"English":null,"Sort":5,"Dynasty":"明"},{"Id":6128589,"Sentence":"龙门旧识家声重，雁塞新承使节光。","Rank":0,"PoetryId":null,"Pinyin":"lóng mén jìu shǐ gū shēng chóng ，yàn sāi xīn chéng shi jiē guāng ","Tag":null,"Explanation":null,"English":null,"Sort":6,"Dynasty":"明"},{"Id":6128590,"Sentence":"爱我粗豪差脱俗，中堂小集任疏狂。","Rank":0,"PoetryId":null,"Pinyin":"ài wǒ cū háo chā tuō sú ，zhōng táng xiǎo jǐ rén shū kuáng ","Tag":null,"Explanation":null,"English":null,"Sort":7,"Dynasty":"明"}]}