{"Id":516800,"Title":"予读唐史而每叹汾阳功满天地忠贯日星实后之尚父也予过华州敬谒祠下噫伟人不作而其堂堂大节殆与华岳争高矣因作长歌以寓景仰之私云","Dynasty":"明","Author":"朱诚泳","Context":"李唐将相分忠佞，功盖寰区谁最盛。汾阳器宇真天人，二十四考中书令。万乘何如懒作家，恣渠野鹿衔宫花。佞臣进幸忠臣远，从此乾坤如溃瓜。渔阳一旦猪龙起，若个捐躯报天子。长安回首没烟尘，花萼楼前闹如市。唯公仗节勤王室，沥血感天天亦泣。军前免胄示诸酋，诚信真能贯金石。唐天几坠公重扶，唐社将屋公重图。招之不来麾不去，心与博陆应同符。八百年来祠有祝，寒鸦故里栖乔木。路人下马拜寝门，不似崇韬多浪哭。我来聊尔驻鸾旂，心香一瓣兴遐思。人臣徇国尽如此，虽有颠隮非至危。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b290d029e4f426fbebdf32e7ae64a76c","Step":0,"Verses":[{"Id":6404030,"Sentence":"李唐将相分忠佞，功盖寰区谁最盛。","Rank":0,"PoetryId":null,"Pinyin":"li táng jiāng xiāng fēn zhōng nìng ，gōng gài huán ōu shéi zuì chéng ","Tag":null,"Explanation":null,"English":null,"Sort":0,"Dynasty":"明"},{"Id":6404031,"Sentence":"汾阳器宇真天人，二十四考中书令。","Rank":0,"PoetryId":null,"Pinyin":"fén yáng qì yǔ zhēn tiān rén ，èr shǐ sì kǎo zhōng shū ling ","Tag":null,"Explanation":null,"English":null,"Sort":1,"Dynasty":"明"},{"Id":6404032,"Sentence":"万乘何如懒作家，恣渠野鹿衔宫花。","Rank":0,"PoetryId":null,"Pinyin":"mò chéng hé rú lǎn zuō gū ，zì qú yě lù xián gōng huā ","Tag":null,"Explanation":null,"English":null,"Sort":2,"Dynasty":"明"},{"Id":6404033,"Sentence":"佞臣进幸忠臣远，从此乾坤如溃瓜。","Rank":0,"PoetryId":null,"Pinyin":"nìng chén jìn xìng zhōng chén yuǎn ，cóng ci gān kūn rú huì guā ","Tag":null,"Explanation":null,"English":null,"Sort":3,"Dynasty":"明"},{"Id":6404034,"Sentence":"渔阳一旦猪龙起，若个捐躯报天子。","Rank":0,"PoetryId":null,"Pinyin":"yú yáng yī dàn zhū lóng qi ，rě gě juān qū bào tiān zi ","Tag":null,"Explanation":null,"English":null,"Sort":4,"Dynasty":"明"},{"Id":6404035,"Sentence":"长安回首没烟尘，花萼楼前闹如市。","Rank":0,"PoetryId":null,"Pinyin":"cháng ān huǐ shǒu méi yān chén ，huā è lóu qián nào rú shì ","Tag":null,"Explanation":null,"English":null,"Sort":5,"Dynasty":"明"},{"Id":6404036,"Sentence":"唯公仗节勤王室，沥血感天天亦泣。","Rank":0,"PoetryId":null,"Pinyin":"wéi gōng zhàng jiē qǐn wáng shì ，lì xiě gǎn tiān tiān yì qì ","Tag":null,"Explanation":null,"English":null,"Sort":6,"Dynasty":"明"},{"Id":6404037,"Sentence":"军前免胄示诸酋，诚信真能贯金石。","Rank":0,"PoetryId":null,"Pinyin":"jūn qián miǎn zhòu shì zhū qǐu ，chéng xìn zhēn néng guàn jīn dàn ","Tag":null,"Explanation":null,"English":null,"Sort":7,"Dynasty":"明"},{"Id":6404038,"Sentence":"唐天几坠公重扶，唐社将屋公重图。","Rank":0,"PoetryId":null,"Pinyin":"táng tiān jī zhuì gōng chóng fú ，táng shè jiāng wū gōng chóng tú ","Tag":null,"Explanation":null,"English":null,"Sort":8,"Dynasty":"明"},{"Id":6404039,"Sentence":"招之不来麾不去，心与博陆应同符。","Rank":0,"PoetryId":null,"Pinyin":"qiáo zhī bú lái huī bú qù ，xīn yú bó lìu yīng tóng fú ","Tag":null,"Explanation":null,"English":null,"Sort":9,"Dynasty":"明"},{"Id":6404040,"Sentence":"八百年来祠有祝，寒鸦故里栖乔木。","Rank":0,"PoetryId":null,"Pinyin":"bā bǎi nián lái cǐ yǒu zhù ，hán yā gù li qī qiáo mù ","Tag":null,"Explanation":null,"English":null,"Sort":10,"Dynasty":"明"},{"Id":6404041,"Sentence":"路人下马拜寝门，不似崇韬多浪哭。","Rank":0,"PoetryId":null,"Pinyin":"lù rén xià mǎ bài qin mén ，bú shì chóng tāo duō làng kū ","Tag":null,"Explanation":null,"English":null,"Sort":11,"Dynasty":"明"},{"Id":6404042,"Sentence":"我来聊尔驻鸾旂，心香一瓣兴遐思。","Rank":0,"PoetryId":null,"Pinyin":"wǒ lái liáo ěr zhù luán qǐ ，xīn xiāng yī bàn xīng xiá sāi ","Tag":null,"Explanation":null,"English":null,"Sort":12,"Dynasty":"明"},{"Id":6404043,"Sentence":"人臣徇国尽如此，虽有颠隮非至危。","Rank":0,"PoetryId":null,"Pinyin":"rén chén xùn guó jin rú ci ，suī yǒu diān jī fēi zhì wēi ","Tag":null,"Explanation":null,"English":null,"Sort":13,"Dynasty":"明"}]}