{"Id":515821,"Title":"寿李封君绣衣","Dynasty":"明","Author":"朱诚泳","Context":"沁源有遗老，安居踰稀年。鼻祖老聃氏，遥遥乃曾玄。髫年入頖宫，经礼穷三千。蟾宫高折桂，领教司陶甄。黉堂拥师席，白昼那肯眠。鄠邑亦多士，教铎日以宣。慈溪还小试，吏隐聊周旋。一朝挥印绶，去去何飘然。庭闱足甘旨，节孝人共传。鲤庭莱衣趋，兰桂纷相联。蜚英有侍御，超登多士先。中台应豸绣，龙敕推恩全。朅来振风纪，将命历秦川。晴云飞太行，东望心旌悬。时维小春月，寔逢初度天。王事念靡盬，私归宁敢专。沁源近西土，夙昔闻其贤。所存在忠孝，食报宜绵绵。方今天子圣，寿域开八埏。我诗贺而翁，庸续南山篇。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"76b99a2fd4fb243ae1591b2a18bed2ba","Step":0,"Verses":[{"Id":6906377,"Sentence":"沁源有遗老，安居踰稀年。","Rank":0,"PoetryId":null,"Pinyin":"qìn yuán yǒu wèi lǎo ，ān jū yáo xī nián ","Tag":null,"Explanation":null,"English":null,"Sort":0,"Dynasty":"明"},{"Id":6906378,"Sentence":"鼻祖老聃氏，遥遥乃曾玄。","Rank":0,"PoetryId":null,"Pinyin":"bǐ zǔ lǎo dān shì ，yáo yáo nǎi céng xuán ","Tag":null,"Explanation":null,"English":null,"Sort":1,"Dynasty":"明"},{"Id":6906379,"Sentence":"髫年入頖宫，经礼穷三千。","Rank":0,"PoetryId":null,"Pinyin":"tiáo nián rù pàn gōng ，jīng li qióng sān qiān ","Tag":null,"Explanation":null,"English":null,"Sort":2,"Dynasty":"明"},{"Id":6906380,"Sentence":"蟾宫高折桂，领教司陶甄。","Rank":0,"PoetryId":null,"Pinyin":"chán gōng gāo shé guì ，ling jiāo sī táo zhēn ","Tag":null,"Explanation":null,"English":null,"Sort":3,"Dynasty":"明"},{"Id":6906381,"Sentence":"黉堂拥师席，白昼那肯眠。","Rank":0,"PoetryId":null,"Pinyin":"hóng táng yōng shī xǐ ，bái zhòu nā kěn mián ","Tag":null,"Explanation":null,"English":null,"Sort":4,"Dynasty":"明"},{"Id":6906382,"Sentence":"鄠邑亦多士，教铎日以宣。","Rank":0,"PoetryId":null,"Pinyin":"hù yì yì duō shì ，jiāo duó rì yi xuān ","Tag":null,"Explanation":null,"English":null,"Sort":5,"Dynasty":"明"},{"Id":6906383,"Sentence":"慈溪还小试，吏隐聊周旋。","Rank":0,"PoetryId":null,"Pinyin":"cǐ xī hái xiǎo shì ，lì yin liáo zhōu xuán ","Tag":null,"Explanation":null,"English":null,"Sort":6,"Dynasty":"明"},{"Id":6906384,"Sentence":"一朝挥印绶，去去何飘然。","Rank":0,"PoetryId":null,"Pinyin":"yī cháo huī yìn shòu ，qù qù hé piāo rán ","Tag":null,"Explanation":null,"English":null,"Sort":7,"Dynasty":"明"},{"Id":6906385,"Sentence":"庭闱足甘旨，节孝人共传。","Rank":0,"PoetryId":null,"Pinyin":"tǐng wéi zú gān zhi ，jiē xiào rén gōng chuán ","Tag":null,"Explanation":null,"English":null,"Sort":8,"Dynasty":"明"},{"Id":6906386,"Sentence":"鲤庭莱衣趋，兰桂纷相联。","Rank":0,"PoetryId":null,"Pinyin":"li tǐng lái yī qū ，lán guì fēn xiāng lián ","Tag":null,"Explanation":null,"English":null,"Sort":9,"Dynasty":"明"},{"Id":6906387,"Sentence":"蜚英有侍御，超登多士先。","Rank":0,"PoetryId":null,"Pinyin":"fēi yīng yǒu shì yù ，chāo dēng duō shì xiān ","Tag":null,"Explanation":null,"English":null,"Sort":10,"Dynasty":"明"},{"Id":6906388,"Sentence":"中台应豸绣，龙敕推恩全。","Rank":0,"PoetryId":null,"Pinyin":"zhōng tāi yīng zhì xìu ，lóng chì tuī ēn quán ","Tag":null,"Explanation":null,"English":null,"Sort":11,"Dynasty":"明"},{"Id":6906389,"Sentence":"朅来振风纪，将命历秦川。","Rank":0,"PoetryId":null,"Pinyin":"qiè lái zhèn fēng ji ，jiāng mìng lì qǐn chuān ","Tag":null,"Explanation":null,"English":null,"Sort":12,"Dynasty":"明"},{"Id":6906390,"Sentence":"晴云飞太行，东望心旌悬。","Rank":0,"PoetryId":null,"Pinyin":"qǐng yún fēi tài háng ，dōng wàng xīn jīng xuán ","Tag":null,"Explanation":null,"English":null,"Sort":13,"Dynasty":"明"},{"Id":6906391,"Sentence":"时维小春月，寔逢初度天。","Rank":0,"PoetryId":null,"Pinyin":"shǐ wéi xiǎo chūn yuè ，shǐ féng chū dù tiān ","Tag":null,"Explanation":null,"English":null,"Sort":14,"Dynasty":"明"},{"Id":6906392,"Sentence":"王事念靡盬，私归宁敢专。","Rank":0,"PoetryId":null,"Pinyin":"wáng shì niàn mǐ gǔ ，sī guī nǐng gǎn zhuān ","Tag":null,"Explanation":null,"English":null,"Sort":15,"Dynasty":"明"},{"Id":6906393,"Sentence":"沁源近西土，夙昔闻其贤。","Rank":0,"PoetryId":null,"Pinyin":"qìn yuán jìn xī tǔ ，sù xī wén jī xián ","Tag":null,"Explanation":null,"English":null,"Sort":16,"Dynasty":"明"},{"Id":6906394,"Sentence":"所存在忠孝，食报宜绵绵。","Rank":0,"PoetryId":null,"Pinyin":"suǒ cún zài zhōng xiào ，shǐ bào yǐ mián mián ","Tag":null,"Explanation":null,"English":null,"Sort":17,"Dynasty":"明"},{"Id":6906395,"Sentence":"方今天子圣，寿域开八埏。","Rank":0,"PoetryId":null,"Pinyin":"fāng jīn tiān zi shèng ，shòu yù kāi bā shān ","Tag":null,"Explanation":null,"English":null,"Sort":18,"Dynasty":"明"},{"Id":6906396,"Sentence":"我诗贺而翁，庸续南山篇。","Rank":0,"PoetryId":null,"Pinyin":"wǒ shī hè ér wēng ，yōng xù nā shān piān ","Tag":null,"Explanation":null,"English":null,"Sort":19,"Dynasty":"明"}]}