{"Id":473318,"Title":"北风行","Dynasty":"明","Author":"朱应登","Context":"昨日南风扬，今朝北风急。南风吹山山不移，北风吹海海欲立。嗟哉！南风不与北风竞，物理自尔非相袭。轩辕台前烛龙晦，纥干山头冷雀泣。黄鹄摩空不得下，苍鹰愁枯湿。行人戢足不敢行，但闻竽籁相宣翕。川无梁，水增级。林木哀诉，其声四集。噫！我独何为衰居向原隰。豺狼虎豹不可以托处，溯回澶漫皆忧悒。田父停歌向我笑，笑我投簪滞乡邑。然桂作薪炊玉粒，空囊无钱太羞涩。我云蓼虫之性甘习苦，亦闻龙蛇岁晚当深蛰。行藏得失本天道，古来贤哲何嗟及。君不见北风雨雪洛阳城，袁安卧内无人入。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"b83c6625bc25abaeeeea2dac89aadc96","Step":0,"Verses":[{"Id":6350554,"Sentence":"昨日南风扬，今朝北风急。","Rank":0,"PoetryId":null,"Pinyin":"zuó rì nā fēng yáng ，jīn cháo běi fēng jǐ ","Tag":null,"Explanation":null,"English":null,"Sort":0,"Dynasty":"明"},{"Id":6350555,"Sentence":"南风吹山山不移，北风吹海海欲立。","Rank":0,"PoetryId":null,"Pinyin":"nā fēng chuī shān shān bú yǐ ，běi fēng chuī hǎi hǎi yù lì ","Tag":null,"Explanation":null,"English":null,"Sort":1,"Dynasty":"明"},{"Id":6350556,"Sentence":"嗟哉！","Rank":0,"PoetryId":null,"Pinyin":"jiē zāi ","Tag":null,"Explanation":null,"English":null,"Sort":2,"Dynasty":"明"},{"Id":6350557,"Sentence":"南风不与北风竞，物理自尔非相袭。","Rank":0,"PoetryId":null,"Pinyin":"nā fēng bú yú běi fēng jìng ，wù li zì ěr fēi xiāng xǐ ","Tag":null,"Explanation":null,"English":null,"Sort":3,"Dynasty":"明"},{"Id":6350558,"Sentence":"轩辕台前烛龙晦，纥干山头冷雀泣。","Rank":0,"PoetryId":null,"Pinyin":"xuān yuán tāi qián zhú lóng huì ，gē gān shān tóu lěng qiāo qì ","Tag":null,"Explanation":null,"English":null,"Sort":4,"Dynasty":"明"},{"Id":6350559,"Sentence":"黄鹄摩空不得下，苍鹰愁枯湿。","Rank":0,"PoetryId":null,"Pinyin":"huáng gǔ mā kōng bú dé xià ，cāng yīng chóu kū shī ","Tag":null,"Explanation":null,"English":null,"Sort":5,"Dynasty":"明"},{"Id":6350560,"Sentence":"行人戢足不敢行，但闻竽籁相宣翕。","Rank":0,"PoetryId":null,"Pinyin":"háng rén jǐ zú bú gǎn háng ，dàn wén yú lài xiāng xuān xī ","Tag":null,"Explanation":null,"English":null,"Sort":6,"Dynasty":"明"},{"Id":6350561,"Sentence":"川无梁，水增级。","Rank":0,"PoetryId":null,"Pinyin":"chuān mó liáng ，shui zēng jǐ ","Tag":null,"Explanation":null,"English":null,"Sort":7,"Dynasty":"明"},{"Id":6350562,"Sentence":"林木哀诉，其声四集。","Rank":0,"PoetryId":null,"Pinyin":"lǐn mù āi sù ，jī shēng sì jǐ ","Tag":null,"Explanation":null,"English":null,"Sort":8,"Dynasty":"明"},{"Id":6350563,"Sentence":"噫！","Rank":0,"PoetryId":null,"Pinyin":"yī ","Tag":null,"Explanation":null,"English":null,"Sort":9,"Dynasty":"明"},{"Id":6350564,"Sentence":"我独何为衰居向原隰。","Rank":0,"PoetryId":null,"Pinyin":"wǒ dú hé wéi cuī jū xiàng yuán xǐ ","Tag":null,"Explanation":null,"English":null,"Sort":10,"Dynasty":"明"},{"Id":6350565,"Sentence":"豺狼虎豹不可以托处，溯回澶漫皆忧悒。","Rank":0,"PoetryId":null,"Pinyin":"chái láng hū bào bú kě yi tuō chǔ ，sù huǐ chán màn jiē yōu yì ","Tag":null,"Explanation":null,"English":null,"Sort":11,"Dynasty":"明"},{"Id":6350566,"Sentence":"田父停歌向我笑，笑我投簪滞乡邑。","Rank":0,"PoetryId":null,"Pinyin":"tián fǔ tǐng gē xiàng wǒ xiào ，xiào wǒ tóu zān zhì xiāng yì ","Tag":null,"Explanation":null,"English":null,"Sort":12,"Dynasty":"明"},{"Id":6350567,"Sentence":"然桂作薪炊玉粒，空囊无钱太羞涩。","Rank":0,"PoetryId":null,"Pinyin":"rán guì zuō xīn chuī yù lì ，kōng nāng mó qián tài xīu sè ","Tag":null,"Explanation":null,"English":null,"Sort":13,"Dynasty":"明"},{"Id":6350568,"Sentence":"我云蓼虫之性甘习苦，亦闻龙蛇岁晚当深蛰。","Rank":0,"PoetryId":null,"Pinyin":"wǒ yún liǎo chóng zhī xìng gān xǐ kǔ ，yì wén lóng shé suì wǎn dāng shēn zhé ","Tag":null,"Explanation":null,"English":null,"Sort":14,"Dynasty":"明"},{"Id":6350569,"Sentence":"行藏得失本天道，古来贤哲何嗟及。","Rank":0,"PoetryId":null,"Pinyin":"háng cáng dé shī běn tiān dāo ，gǔ lái xián zhé hé jiē jǐ ","Tag":null,"Explanation":null,"English":null,"Sort":15,"Dynasty":"明"},{"Id":6350570,"Sentence":"君不见北风雨雪洛阳城，袁安卧内无人入。","Rank":0,"PoetryId":null,"Pinyin":"jūn bú jiàn běi fēng yǔ xuě luò yáng chéng ，yuán ān wò nèi mó rén rù ","Tag":null,"Explanation":null,"English":null,"Sort":16,"Dynasty":"明"}]}