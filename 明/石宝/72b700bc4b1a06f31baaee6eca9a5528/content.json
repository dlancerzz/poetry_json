{"Id":658581,"Title":"蚤起","Dynasty":"明","Author":"石宝","Context":"城阴苦寒冱，积雪冬未消。日夕人马驰，流尘乱琼瑶。抱志谅犹洁，凌风讵能飘。徒然漾空月，皎皎射窗绡。野客官大都，鸡鸣候晨朝。卧闻车毂声，轧哑上干霄。起披黑貂裘，启明正摇摇。竦踊不能寐，曳佩趋午桥。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"72b700bc4b1a06f31baaee6eca9a5528","Step":0,"Verses":[{"Id":6192656,"Sentence":"城阴苦寒冱，积雪冬未消。","Rank":0,"PoetryId":null,"Pinyin":"chéng yīn kǔ hán hù ，jī xuě dōng wèi xiāo ","Tag":null,"Explanation":null,"English":null,"Sort":0,"Dynasty":"明"},{"Id":6192657,"Sentence":"日夕人马驰，流尘乱琼瑶。","Rank":0,"PoetryId":null,"Pinyin":"rì xī rén mǎ chǐ ，lǐu chén luàn qióng yáo ","Tag":null,"Explanation":null,"English":null,"Sort":1,"Dynasty":"明"},{"Id":6192658,"Sentence":"抱志谅犹洁，凌风讵能飘。","Rank":0,"PoetryId":null,"Pinyin":"bào zhì liàng yóu jié ，līng fēng jù néng piāo ","Tag":null,"Explanation":null,"English":null,"Sort":2,"Dynasty":"明"},{"Id":6192659,"Sentence":"徒然漾空月，皎皎射窗绡。","Rank":0,"PoetryId":null,"Pinyin":"tú rán yàng kōng yuè ，jiǎo jiǎo shè chuāng xiāo ","Tag":null,"Explanation":null,"English":null,"Sort":3,"Dynasty":"明"},{"Id":6192660,"Sentence":"野客官大都，鸡鸣候晨朝。","Rank":0,"PoetryId":null,"Pinyin":"yě kè guān dà dōu ，jī mǐng hòu chén cháo ","Tag":null,"Explanation":null,"English":null,"Sort":4,"Dynasty":"明"},{"Id":6192661,"Sentence":"卧闻车毂声，轧哑上干霄。","Rank":0,"PoetryId":null,"Pinyin":"wò wén chē gū shēng ，gá è shǎng gān xiāo ","Tag":null,"Explanation":null,"English":null,"Sort":5,"Dynasty":"明"},{"Id":6192662,"Sentence":"起披黑貂裘，启明正摇摇。","Rank":0,"PoetryId":null,"Pinyin":"qi pī hēi diāo qǐu ，qi mǐng zhēng yáo yáo ","Tag":null,"Explanation":null,"English":null,"Sort":6,"Dynasty":"明"},{"Id":6192663,"Sentence":"竦踊不能寐，曳佩趋午桥。","Rank":0,"PoetryId":null,"Pinyin":"sǒng yǒng bú néng mèi ，yè pèi qū wǔ qiáo ","Tag":null,"Explanation":null,"English":null,"Sort":7,"Dynasty":"明"}]}