{"Id":694199,"Title":"题李白醉归图","Dynasty":"明","Author":"胡奎","Context":"寄语襄阳儿，莫唱铜鞮曲。春风吹泼醅，汉水年年绿。日落岘山西，风吹白接䍦。不骑山简马，驴背倒驮诗。一辞金銮殿，甘作醉乡侯。东华尘似海，不及卧糟丘。玉皇五色麟，不踏京华尘。如何捉明月，一醉三千春。朝醉长安花，夕醉襄阳月。至今花月间，不见醒时节。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a3c074b90796d46c26dc0d6320e592f6","Step":0,"Verses":[{"Id":6281742,"Sentence":"寄语襄阳儿，莫唱铜鞮曲。","Rank":0,"PoetryId":null,"Pinyin":"jì yǔ xiāng yáng ér ，mò chàng tóng dī qū ","Tag":null,"Explanation":null,"English":null,"Sort":0,"Dynasty":"明"},{"Id":6281743,"Sentence":"春风吹泼醅，汉水年年绿。","Rank":0,"PoetryId":null,"Pinyin":"chūn fēng chuī pō pēi ，hàn shui nián nián lù ","Tag":null,"Explanation":null,"English":null,"Sort":1,"Dynasty":"明"},{"Id":6281744,"Sentence":"日落岘山西，风吹白接䍦。","Rank":0,"PoetryId":null,"Pinyin":"rì là xiàn shān xī ，fēng chuī bái jiē 䍦","Tag":null,"Explanation":null,"English":null,"Sort":2,"Dynasty":"明"},{"Id":6281745,"Sentence":"不骑山简马，驴背倒驮诗。","Rank":0,"PoetryId":null,"Pinyin":"bú jì shān jiǎn mǎ ，lǘ bēi dǎo duò shī ","Tag":null,"Explanation":null,"English":null,"Sort":3,"Dynasty":"明"},{"Id":6281746,"Sentence":"一辞金銮殿，甘作醉乡侯。","Rank":0,"PoetryId":null,"Pinyin":"yī cǐ jīn luán diàn ，gān zuō zuì xiāng hóu ","Tag":null,"Explanation":null,"English":null,"Sort":4,"Dynasty":"明"},{"Id":6281747,"Sentence":"东华尘似海，不及卧糟丘。","Rank":0,"PoetryId":null,"Pinyin":"dōng huā chén shì hǎi ，bú jǐ wò zāo qīu ","Tag":null,"Explanation":null,"English":null,"Sort":5,"Dynasty":"明"},{"Id":6281748,"Sentence":"玉皇五色麟，不踏京华尘。","Rank":0,"PoetryId":null,"Pinyin":"yù huáng wǔ sè lǐn ，bú tā jīng huā chén ","Tag":null,"Explanation":null,"English":null,"Sort":6,"Dynasty":"明"},{"Id":6281749,"Sentence":"如何捉明月，一醉三千春。","Rank":0,"PoetryId":null,"Pinyin":"rú hé zhuō mǐng yuè ，yī zuì sān qiān chūn ","Tag":null,"Explanation":null,"English":null,"Sort":7,"Dynasty":"明"},{"Id":6281750,"Sentence":"朝醉长安花，夕醉襄阳月。","Rank":0,"PoetryId":null,"Pinyin":"cháo zuì cháng ān huā ，xī zuì xiāng yáng yuè ","Tag":null,"Explanation":null,"English":null,"Sort":8,"Dynasty":"明"},{"Id":6281751,"Sentence":"至今花月间，不见醒时节。","Rank":0,"PoetryId":null,"Pinyin":"zhì jīn huā yuè jiān ，bú jiàn xing shǐ jiē ","Tag":null,"Explanation":null,"English":null,"Sort":9,"Dynasty":"明"}]}