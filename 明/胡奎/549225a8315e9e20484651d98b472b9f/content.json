{"Id":639671,"Title":"剪韭亭","Dynasty":"明","Author":"胡奎","Context":"剪韭复剪韭，山园春雨肥。昨日韭叶长，今朝韭叶稀。但令勿伤根，日夕生华滋。有客过茅屋，呼儿剪春绿。一箸盘餐惟所须，何待高门行白玉。寄言山中人，灌畦当及春。人间此味良可珍，此味不减秋风莼。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"549225a8315e9e20484651d98b472b9f","Step":0,"Verses":[{"Id":7296516,"Sentence":"剪韭复剪韭，山园春雨肥。","Rank":0,"PoetryId":null,"Pinyin":"jiǎn jiu fù jiǎn jiu ，shān yuán chūn yǔ féi ","Tag":null,"Explanation":null,"English":null,"Sort":0,"Dynasty":"明"},{"Id":7296517,"Sentence":"昨日韭叶长，今朝韭叶稀。","Rank":0,"PoetryId":null,"Pinyin":"zuó rì jiu xié cháng ，jīn cháo jiu xié xī ","Tag":null,"Explanation":null,"English":null,"Sort":1,"Dynasty":"明"},{"Id":7296518,"Sentence":"但令勿伤根，日夕生华滋。","Rank":0,"PoetryId":null,"Pinyin":"dàn ling wù shāng gēn ，rì xī shēng huā zī ","Tag":null,"Explanation":null,"English":null,"Sort":2,"Dynasty":"明"},{"Id":7296519,"Sentence":"有客过茅屋，呼儿剪春绿。","Rank":0,"PoetryId":null,"Pinyin":"yǒu kè guō máo wū ，hū ér jiǎn chūn lù ","Tag":null,"Explanation":null,"English":null,"Sort":3,"Dynasty":"明"},{"Id":7296520,"Sentence":"一箸盘餐惟所须，何待高门行白玉。","Rank":0,"PoetryId":null,"Pinyin":"yī zhù pán cān wéi suǒ xū ，hé dāi gāo mén háng bái yù ","Tag":null,"Explanation":null,"English":null,"Sort":4,"Dynasty":"明"},{"Id":7296521,"Sentence":"寄言山中人，灌畦当及春。","Rank":0,"PoetryId":null,"Pinyin":"jì yán shān zhōng rén ，guàn qǐ dāng jǐ chūn ","Tag":null,"Explanation":null,"English":null,"Sort":5,"Dynasty":"明"},{"Id":7296522,"Sentence":"人间此味良可珍，此味不减秋风莼。","Rank":0,"PoetryId":null,"Pinyin":"rén jiān ci wèi liáng kě zhēn ，ci wèi bú jiǎn qīu fēng chún ","Tag":null,"Explanation":null,"English":null,"Sort":6,"Dynasty":"明"}]}