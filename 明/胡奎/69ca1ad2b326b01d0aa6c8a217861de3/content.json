{"Id":638980,"Title":"薤露歌","Dynasty":"明","Author":"胡奎","Context":"薤上露，何离离。人生不满百，欢乐当及时。东方三足乌，啼老榑桑枝。古来圣与贤，一去无还期。薤上露，令人悲。薤上露，何瀼瀼。蓬莱变清浅，海水漂枯桑。有生会俱尽，宁论弱与强。空馀三尺土，千年閟幽光。薤上露，令人伤。薤上露，何漙漙。朝日上陇头，叶上露易乾。乌啼松树间，相送入空山。白骨委黄壤，亲朋各自还。薤上露，令人叹。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"69ca1ad2b326b01d0aa6c8a217861de3","Step":0,"Verses":[{"Id":6324229,"Sentence":"薤上露，何离离。","Rank":0,"PoetryId":null,"Pinyin":"xiè shǎng lòu ，hé lǐ lǐ ","Tag":null,"Explanation":null,"English":null,"Sort":0,"Dynasty":"明"},{"Id":6324230,"Sentence":"人生不满百，欢乐当及时。","Rank":0,"PoetryId":null,"Pinyin":"rén shēng bú mǎn bǎi ，huān lè dāng jǐ shǐ ","Tag":null,"Explanation":null,"English":null,"Sort":1,"Dynasty":"明"},{"Id":6324231,"Sentence":"东方三足乌，啼老榑桑枝。","Rank":0,"PoetryId":null,"Pinyin":"dōng fāng sān zú wū ，tǐ lǎo fú sāng zhī ","Tag":null,"Explanation":null,"English":null,"Sort":2,"Dynasty":"明"},{"Id":6324232,"Sentence":"古来圣与贤，一去无还期。","Rank":0,"PoetryId":null,"Pinyin":"gǔ lái shèng yú xián ，yī qù mó hái jī ","Tag":null,"Explanation":null,"English":null,"Sort":3,"Dynasty":"明"},{"Id":6324233,"Sentence":"薤上露，令人悲。","Rank":0,"PoetryId":null,"Pinyin":"xiè shǎng lòu ，ling rén bēi ","Tag":null,"Explanation":null,"English":null,"Sort":4,"Dynasty":"明"},{"Id":6324234,"Sentence":"薤上露，何瀼瀼。","Rank":0,"PoetryId":null,"Pinyin":"xiè shǎng lòu ，hé ráng ráng ","Tag":null,"Explanation":null,"English":null,"Sort":5,"Dynasty":"明"},{"Id":6324235,"Sentence":"蓬莱变清浅，海水漂枯桑。","Rank":0,"PoetryId":null,"Pinyin":"péng lái biàn qīng jiān ，hǎi shui piāo kū sāng ","Tag":null,"Explanation":null,"English":null,"Sort":6,"Dynasty":"明"},{"Id":6324236,"Sentence":"有生会俱尽，宁论弱与强。","Rank":0,"PoetryId":null,"Pinyin":"yǒu shēng huì jū jin ，nǐng lún ruò yú jiàng ","Tag":null,"Explanation":null,"English":null,"Sort":7,"Dynasty":"明"},{"Id":6324237,"Sentence":"空馀三尺土，千年閟幽光。","Rank":0,"PoetryId":null,"Pinyin":"kōng yú sān chě tǔ ，qiān nián bì yōu guāng ","Tag":null,"Explanation":null,"English":null,"Sort":8,"Dynasty":"明"},{"Id":6324238,"Sentence":"薤上露，令人伤。","Rank":0,"PoetryId":null,"Pinyin":"xiè shǎng lòu ，ling rén shāng ","Tag":null,"Explanation":null,"English":null,"Sort":9,"Dynasty":"明"},{"Id":6324239,"Sentence":"薤上露，何漙漙。","Rank":0,"PoetryId":null,"Pinyin":"xiè shǎng lòu ，hé tuán tuán ","Tag":null,"Explanation":null,"English":null,"Sort":10,"Dynasty":"明"},{"Id":6324240,"Sentence":"朝日上陇头，叶上露易乾。","Rank":0,"PoetryId":null,"Pinyin":"cháo rì shǎng lǒng tóu ，xié shǎng lòu yì gān ","Tag":null,"Explanation":null,"English":null,"Sort":11,"Dynasty":"明"},{"Id":6324241,"Sentence":"乌啼松树间，相送入空山。","Rank":0,"PoetryId":null,"Pinyin":"wū tǐ sōng shù jiān ，xiāng sòng rù kōng shān ","Tag":null,"Explanation":null,"English":null,"Sort":12,"Dynasty":"明"},{"Id":6324242,"Sentence":"白骨委黄壤，亲朋各自还。","Rank":0,"PoetryId":null,"Pinyin":"bái gū wēi huáng rǎng ，qīn péng gě zì hái ","Tag":null,"Explanation":null,"English":null,"Sort":13,"Dynasty":"明"},{"Id":6324243,"Sentence":"薤上露，令人叹。","Rank":0,"PoetryId":null,"Pinyin":"xiè shǎng lòu ，ling rén tàn ","Tag":null,"Explanation":null,"English":null,"Sort":14,"Dynasty":"明"}]}