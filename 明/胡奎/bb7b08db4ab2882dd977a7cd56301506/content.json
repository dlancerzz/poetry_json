{"Id":639474,"Title":"望庐山阴雨不果","Dynasty":"明","Author":"胡奎","Context":"平生爱写庐山图，今朝始识庐山面。山灵怪我来何迟，涌出白云千万片。千片万片云重重，咫尺隔断香炉峰。东南五老望不见，倏忽下上随飞龙。虎溪三笑今何在，惠远东邻渺烟霭。临风大叫谪仙人，九叠屏前定相待。若有人兮山之颠，手翻银河下青天。金芝瑶草傥可采，我亦跨鹤来林泉。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"bb7b08db4ab2882dd977a7cd56301506","Step":0,"Verses":[{"Id":6554374,"Sentence":"平生爱写庐山图，今朝始识庐山面。","Rank":0,"PoetryId":null,"Pinyin":"pǐng shēng ài xiě lú shān tú ，jīn cháo shi shǐ lú shān miàn ","Tag":null,"Explanation":null,"English":null,"Sort":0,"Dynasty":"明"},{"Id":6554375,"Sentence":"山灵怪我来何迟，涌出白云千万片。","Rank":0,"PoetryId":null,"Pinyin":"shān lǐng guài wǒ lái hé chǐ ，chōng chū bái yún qiān mò piān ","Tag":null,"Explanation":null,"English":null,"Sort":1,"Dynasty":"明"},{"Id":6554376,"Sentence":"千片万片云重重，咫尺隔断香炉峰。","Rank":0,"PoetryId":null,"Pinyin":"qiān piān mò piān yún chóng chóng ，zhi chě gé duàn xiāng lú fēng ","Tag":null,"Explanation":null,"English":null,"Sort":2,"Dynasty":"明"},{"Id":6554377,"Sentence":"东南五老望不见，倏忽下上随飞龙。","Rank":0,"PoetryId":null,"Pinyin":"dōng nā wǔ lǎo wàng bú jiàn ，shū hū xià shǎng suǐ fēi lóng ","Tag":null,"Explanation":null,"English":null,"Sort":3,"Dynasty":"明"},{"Id":6554378,"Sentence":"虎溪三笑今何在，惠远东邻渺烟霭。","Rank":0,"PoetryId":null,"Pinyin":"hū xī sān xiào jīn hé zài ，huì yuǎn dōng lǐn miǎo yān ǎi ","Tag":null,"Explanation":null,"English":null,"Sort":4,"Dynasty":"明"},{"Id":6554379,"Sentence":"临风大叫谪仙人，九叠屏前定相待。","Rank":0,"PoetryId":null,"Pinyin":"lǐn fēng dà jiào zhé xiān rén ，jiu dié bīng qián dìng xiāng dāi ","Tag":null,"Explanation":null,"English":null,"Sort":5,"Dynasty":"明"},{"Id":6554380,"Sentence":"若有人兮山之颠，手翻银河下青天。","Rank":0,"PoetryId":null,"Pinyin":"rě yǒu rén xī shān zhī diān ，shǒu fān yǐn hé xià qīng tiān ","Tag":null,"Explanation":null,"English":null,"Sort":6,"Dynasty":"明"},{"Id":6554381,"Sentence":"金芝瑶草傥可采，我亦跨鹤来林泉。","Rank":0,"PoetryId":null,"Pinyin":"jīn zhī yáo cǎo tǎng kě cǎi ，wǒ yì kuà hè lái lǐn quán ","Tag":null,"Explanation":null,"English":null,"Sort":7,"Dynasty":"明"}]}