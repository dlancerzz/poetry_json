{"Id":639632,"Title":"分题得海门洪涛送友人之闽","Dynasty":"明","Author":"胡奎","Context":"朝登东海门，遥望槫桑暾。波涛浩无际，推出黄金盆。河流九派来昆崙，百川朝宗皆骏奔。但见东南一花起，匹练界破青天痕。鱼龙乘时亦变化，珠宫簸荡珊瑚根。初如峨眉山西太古雪，惊雷碾空地欲裂。又如蓬莱巨鳌十五头，涌起三山白银阙。中有仙人驾飙车，遨游玄圃蹋琼琚。长风破浪在咫尺，直跨鹏翼凌天衢。凌天衢，渡南海。麻姑傥有寄来书，荔子船回早相待。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a958ce3ef9e08007edbbe52bd91c16fc","Step":0,"Verses":[{"Id":7296271,"Sentence":"凌天衢，渡南海。","Rank":0,"PoetryId":null,"Pinyin":"līng tiān qú ，dù nā hǎi ","Tag":null,"Explanation":null,"English":null,"Sort":9,"Dynasty":"明"},{"Id":7296262,"Sentence":"朝登东海门，遥望槫桑暾。","Rank":0,"PoetryId":null,"Pinyin":"cháo dēng dōng hǎi mén ，yáo wàng shuàn sāng tūn ","Tag":null,"Explanation":null,"English":null,"Sort":0,"Dynasty":"明"},{"Id":7296263,"Sentence":"波涛浩无际，推出黄金盆。","Rank":0,"PoetryId":null,"Pinyin":"bō tāo hào mó jì ，tuī chū huáng jīn pén ","Tag":null,"Explanation":null,"English":null,"Sort":1,"Dynasty":"明"},{"Id":7296264,"Sentence":"河流九派来昆崙，百川朝宗皆骏奔。","Rank":0,"PoetryId":null,"Pinyin":"hé lǐu jiu pā lái kūn lún ，bǎi chuān cháo zōng jiē jùn bēn ","Tag":null,"Explanation":null,"English":null,"Sort":2,"Dynasty":"明"},{"Id":7296265,"Sentence":"但见东南一花起，匹练界破青天痕。","Rank":0,"PoetryId":null,"Pinyin":"dàn jiàn dōng nā yī huā qi ，pi liàn jiè pò qīng tiān hén ","Tag":null,"Explanation":null,"English":null,"Sort":3,"Dynasty":"明"},{"Id":7296266,"Sentence":"鱼龙乘时亦变化，珠宫簸荡珊瑚根。","Rank":0,"PoetryId":null,"Pinyin":"yú lóng chéng shǐ yì biàn huā ，zhū gōng bǒ dàng shān hú gēn ","Tag":null,"Explanation":null,"English":null,"Sort":4,"Dynasty":"明"},{"Id":7296267,"Sentence":"初如峨眉山西太古雪，惊雷碾空地欲裂。","Rank":0,"PoetryId":null,"Pinyin":"chū rú é méi shān xī tài gǔ xuě ，jīng léi niǎn kōng 地yù liě ","Tag":null,"Explanation":null,"English":null,"Sort":5,"Dynasty":"明"},{"Id":7296268,"Sentence":"又如蓬莱巨鳌十五头，涌起三山白银阙。","Rank":0,"PoetryId":null,"Pinyin":"yòu rú péng lái jù áo shǐ wǔ tóu ，chōng qi sān shān bái yǐn quē ","Tag":null,"Explanation":null,"English":null,"Sort":6,"Dynasty":"明"},{"Id":7296269,"Sentence":"中有仙人驾飙车，遨游玄圃蹋琼琚。","Rank":0,"PoetryId":null,"Pinyin":"zhōng yǒu xiān rén jià biāo chē ，áo yóu xuán pǔ tà qióng jū ","Tag":null,"Explanation":null,"English":null,"Sort":7,"Dynasty":"明"},{"Id":7296270,"Sentence":"长风破浪在咫尺，直跨鹏翼凌天衢。","Rank":0,"PoetryId":null,"Pinyin":"cháng fēng pò làng zài zhi chě ，zhǐ kuà péng yì līng tiān qú ","Tag":null,"Explanation":null,"English":null,"Sort":8,"Dynasty":"明"},{"Id":7296272,"Sentence":"麻姑傥有寄来书，荔子船回早相待。","Rank":0,"PoetryId":null,"Pinyin":"mā gū tǎng yǒu jì lái shū ，lì zi chuán huǐ zǎo xiāng dāi ","Tag":null,"Explanation":null,"English":null,"Sort":10,"Dynasty":"明"}]}