{"Id":696474,"Title":"次韵刘彦炳典签感秋七首","Dynasty":"明","Author":"陶安","Context":"凉风肃庭户，爱此山气幽。森然林间叶，倏尔水上浮。维天有四时，高爽莫若秋。中情苟恬晏，无劳慕丹丘。我本隐逸人，手种篱菊黄。养真亦好道，忽已五十霜。夜凉不能寐，稽古灯在床。天明驱马出，秋兴满江乡。英雄逐秦鹿，诸兵日相侵。义师独缟素，感动天下心。三杰功名显，亚父终陆沈。时方求善策，不计陈平金。孤桐倚绝壁，长养材质奇。截为焦尾琴，奏成白雪辞。倘非爨下声，知者复谁其。物固有佳遇，待时何足悲。名爵得固易，设施为甚难。房杜居黄閤，功业弥两间。志士绎遗经，有得心自欢。一朝乘飞云，龙鳞或能攀。切直慕汲黯，孤忠悯湘累。怀才若尽展，膏泽靡不滋。每思汤武兴，能用伊吕为。君子处心正，何嫌迹逶迤。九月霜未降，青溪尚瀰漫。惊飙飒蒲柳，苍桂秀团团。倚杖观白云，孤飞时往还。穷达听天命，怡然绝忧叹。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"34ab229da5df3ff0ca2341d57eaf9fcf","Step":0,"Verses":[{"Id":6634545,"Sentence":"凉风肃庭户，爱此山气幽。","Rank":0,"PoetryId":null,"Pinyin":"liáng fēng sù tǐng hù ，ài ci shān qì yōu ","Tag":null,"Explanation":null,"English":null,"Sort":0,"Dynasty":"明"},{"Id":6634546,"Sentence":"森然林间叶，倏尔水上浮。","Rank":0,"PoetryId":null,"Pinyin":"sēn rán lǐn jiān xié ，shū ěr shui shǎng fú ","Tag":null,"Explanation":null,"English":null,"Sort":1,"Dynasty":"明"},{"Id":6634547,"Sentence":"维天有四时，高爽莫若秋。","Rank":0,"PoetryId":null,"Pinyin":"wéi tiān yǒu sì shǐ ，gāo shuǎng mò rě qīu ","Tag":null,"Explanation":null,"English":null,"Sort":2,"Dynasty":"明"},{"Id":6634548,"Sentence":"中情苟恬晏，无劳慕丹丘。","Rank":0,"PoetryId":null,"Pinyin":"zhōng qǐng gǒu tián yàn ，mó láo mù dān qīu ","Tag":null,"Explanation":null,"English":null,"Sort":3,"Dynasty":"明"},{"Id":6634549,"Sentence":"我本隐逸人，手种篱菊黄。","Rank":0,"PoetryId":null,"Pinyin":"wǒ běn yin yì rén ，shǒu chóng lǐ jú huáng ","Tag":null,"Explanation":null,"English":null,"Sort":4,"Dynasty":"明"},{"Id":6634550,"Sentence":"养真亦好道，忽已五十霜。","Rank":0,"PoetryId":null,"Pinyin":"yǎng zhēn yì hǎo dāo ，hū yi wǔ shǐ shuāng ","Tag":null,"Explanation":null,"English":null,"Sort":5,"Dynasty":"明"},{"Id":6634551,"Sentence":"夜凉不能寐，稽古灯在床。","Rank":0,"PoetryId":null,"Pinyin":"yè liáng bú néng mèi ，jī gǔ dēng zài chuáng ","Tag":null,"Explanation":null,"English":null,"Sort":6,"Dynasty":"明"},{"Id":6634552,"Sentence":"天明驱马出，秋兴满江乡。","Rank":0,"PoetryId":null,"Pinyin":"tiān mǐng qū mǎ chū ，qīu xīng mǎn jiāng xiāng ","Tag":null,"Explanation":null,"English":null,"Sort":7,"Dynasty":"明"},{"Id":6634553,"Sentence":"英雄逐秦鹿，诸兵日相侵。","Rank":0,"PoetryId":null,"Pinyin":"yīng xióng zhú qǐn lù ，zhū bīng rì xiāng qīn ","Tag":null,"Explanation":null,"English":null,"Sort":8,"Dynasty":"明"},{"Id":6634554,"Sentence":"义师独缟素，感动天下心。","Rank":0,"PoetryId":null,"Pinyin":"yǐ shī dú gǎo sù ，gǎn dòng tiān xià xīn ","Tag":null,"Explanation":null,"English":null,"Sort":9,"Dynasty":"明"},{"Id":6634555,"Sentence":"三杰功名显，亚父终陆沈。","Rank":0,"PoetryId":null,"Pinyin":"sān jié gōng mǐng xiǎn ，yà fǔ zhōng lìu shěn ","Tag":null,"Explanation":null,"English":null,"Sort":10,"Dynasty":"明"},{"Id":6634556,"Sentence":"时方求善策，不计陈平金。","Rank":0,"PoetryId":null,"Pinyin":"shǐ fāng qǐu shàn cè ，bú jì chén pǐng jīn ","Tag":null,"Explanation":null,"English":null,"Sort":11,"Dynasty":"明"},{"Id":6634557,"Sentence":"孤桐倚绝壁，长养材质奇。","Rank":0,"PoetryId":null,"Pinyin":"gū tóng yi jué bì ，cháng yǎng cái zhì jī ","Tag":null,"Explanation":null,"English":null,"Sort":12,"Dynasty":"明"},{"Id":6634558,"Sentence":"截为焦尾琴，奏成白雪辞。","Rank":0,"PoetryId":null,"Pinyin":"jié wéi jiāo wěi qǐn ，zòu chéng bái xuě cǐ ","Tag":null,"Explanation":null,"English":null,"Sort":13,"Dynasty":"明"},{"Id":6634559,"Sentence":"倘非爨下声，知者复谁其。","Rank":0,"PoetryId":null,"Pinyin":"cháng fēi cuàn xià shēng ，zhī zhě fù shéi jī ","Tag":null,"Explanation":null,"English":null,"Sort":14,"Dynasty":"明"},{"Id":6634560,"Sentence":"物固有佳遇，待时何足悲。","Rank":0,"PoetryId":null,"Pinyin":"wù gù yǒu jiā yù ，dāi shǐ hé zú bēi ","Tag":null,"Explanation":null,"English":null,"Sort":15,"Dynasty":"明"},{"Id":6634561,"Sentence":"名爵得固易，设施为甚难。","Rank":0,"PoetryId":null,"Pinyin":"mǐng jué dé gù yì ，shè shī wéi shén nán ","Tag":null,"Explanation":null,"English":null,"Sort":16,"Dynasty":"明"},{"Id":6634562,"Sentence":"房杜居黄閤，功业弥两间。","Rank":0,"PoetryId":null,"Pinyin":"fáng dù jū huáng gē ，gōng yè mǐ liǎng jiān ","Tag":null,"Explanation":null,"English":null,"Sort":17,"Dynasty":"明"},{"Id":6634563,"Sentence":"志士绎遗经，有得心自欢。","Rank":0,"PoetryId":null,"Pinyin":"zhì shì yì wèi jīng ，yǒu dé xīn zì huān ","Tag":null,"Explanation":null,"English":null,"Sort":18,"Dynasty":"明"},{"Id":6634564,"Sentence":"一朝乘飞云，龙鳞或能攀。","Rank":0,"PoetryId":null,"Pinyin":"yī cháo chéng fēi yún ，lóng lǐn huò néng pān ","Tag":null,"Explanation":null,"English":null,"Sort":19,"Dynasty":"明"},{"Id":6634565,"Sentence":"切直慕汲黯，孤忠悯湘累。","Rank":0,"PoetryId":null,"Pinyin":"qiē zhǐ mù jǐ àn ，gū zhōng min xiāng léi ","Tag":null,"Explanation":null,"English":null,"Sort":20,"Dynasty":"明"},{"Id":6634566,"Sentence":"怀才若尽展，膏泽靡不滋。","Rank":0,"PoetryId":null,"Pinyin":"huái cái rě jin zhǎn ，gāo zé mǐ bú zī ","Tag":null,"Explanation":null,"English":null,"Sort":21,"Dynasty":"明"},{"Id":6634567,"Sentence":"每思汤武兴，能用伊吕为。","Rank":0,"PoetryId":null,"Pinyin":"měi sāi shāng wǔ xīng ，néng yòng yī lǚ wéi ","Tag":null,"Explanation":null,"English":null,"Sort":22,"Dynasty":"明"},{"Id":6634568,"Sentence":"君子处心正，何嫌迹逶迤。","Rank":0,"PoetryId":null,"Pinyin":"jūn zi chǔ xīn zhēng ，hé xián jì wēi yǐ ","Tag":null,"Explanation":null,"English":null,"Sort":23,"Dynasty":"明"},{"Id":6634569,"Sentence":"九月霜未降，青溪尚瀰漫。","Rank":0,"PoetryId":null,"Pinyin":"jiu yuè shuāng wèi jiàng ，qīng xī shàng mǐ màn ","Tag":null,"Explanation":null,"English":null,"Sort":24,"Dynasty":"明"},{"Id":6634570,"Sentence":"惊飙飒蒲柳，苍桂秀团团。","Rank":0,"PoetryId":null,"Pinyin":"jīng biāo sà pú liu ，cāng guì xìu tuán tuán ","Tag":null,"Explanation":null,"English":null,"Sort":25,"Dynasty":"明"},{"Id":6634571,"Sentence":"倚杖观白云，孤飞时往还。","Rank":0,"PoetryId":null,"Pinyin":"yi zhàng guān bái yún ，gū fēi shǐ wǎng hái ","Tag":null,"Explanation":null,"English":null,"Sort":26,"Dynasty":"明"},{"Id":6634572,"Sentence":"穷达听天命，怡然绝忧叹。","Rank":0,"PoetryId":null,"Pinyin":"qióng dá tīng tiān mìng ，yǐ rán jué yōu tàn ","Tag":null,"Explanation":null,"English":null,"Sort":27,"Dynasty":"明"}]}