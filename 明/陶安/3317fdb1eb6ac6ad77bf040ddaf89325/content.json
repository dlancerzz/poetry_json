{"Id":482143,"Title":"咏凫山","Dynasty":"明","Author":"陶安","Context":"凫山苍苍，鲁邦是瞻。笃生哲人，蹈德有严。雍容儒绅，典教于学。政府遴才，资其谋度。河渠有书，兵戎有枢。乃振宪纲，乃乘倅车。开省东南，坐筹宾幄。股肱硕辅，闻言是诺。浙司之鹾，国赋倚重。帝眷老臣，副予宠用。煮咸于海，民劳不咨。公善理财，毋敢或欺。匪衡益平，匪鉴益明。利周于物，币贡于京。视彼贪虐，敛害于民。怨詈满途，亦独何人。岂弟君子，不忮不求。岂弟君子，不刚不柔。鱼台仰止，遥遥我心。驾言旋归，怀其德音。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3317fdb1eb6ac6ad77bf040ddaf89325","Step":0,"Verses":[{"Id":6368272,"Sentence":"凫山苍苍，鲁邦是瞻。","Rank":0,"PoetryId":null,"Pinyin":"fú shān cāng cāng ，lǔ bāng shì zhān ","Tag":null,"Explanation":null,"English":null,"Sort":0,"Dynasty":"明"},{"Id":6368273,"Sentence":"笃生哲人，蹈德有严。","Rank":0,"PoetryId":null,"Pinyin":"dǔ shēng zhé rén ，dǎo dé yǒu yán ","Tag":null,"Explanation":null,"English":null,"Sort":1,"Dynasty":"明"},{"Id":6368274,"Sentence":"雍容儒绅，典教于学。","Rank":0,"PoetryId":null,"Pinyin":"yōng róng rú shēn ，diǎn jiāo yú xué ","Tag":null,"Explanation":null,"English":null,"Sort":2,"Dynasty":"明"},{"Id":6368275,"Sentence":"政府遴才，资其谋度。","Rank":0,"PoetryId":null,"Pinyin":"zhèng fǔ lǐn cái ，zī jī móu dù ","Tag":null,"Explanation":null,"English":null,"Sort":3,"Dynasty":"明"},{"Id":6368276,"Sentence":"河渠有书，兵戎有枢。","Rank":0,"PoetryId":null,"Pinyin":"hé qú yǒu shū ，bīng róng yǒu shū ","Tag":null,"Explanation":null,"English":null,"Sort":4,"Dynasty":"明"},{"Id":6368277,"Sentence":"乃振宪纲，乃乘倅车。","Rank":0,"PoetryId":null,"Pinyin":"nǎi zhèn xiǎn gāng ，nǎi chéng cuì chē ","Tag":null,"Explanation":null,"English":null,"Sort":5,"Dynasty":"明"},{"Id":6368278,"Sentence":"开省东南，坐筹宾幄。","Rank":0,"PoetryId":null,"Pinyin":"kāi shěng dōng nā ，zuò chóu bīn wò ","Tag":null,"Explanation":null,"English":null,"Sort":6,"Dynasty":"明"},{"Id":6368279,"Sentence":"股肱硕辅，闻言是诺。","Rank":0,"PoetryId":null,"Pinyin":"gǔ gōng shuò fǔ ，wén yán shì nuò ","Tag":null,"Explanation":null,"English":null,"Sort":7,"Dynasty":"明"},{"Id":6368280,"Sentence":"浙司之鹾，国赋倚重。","Rank":0,"PoetryId":null,"Pinyin":"zhè sī zhī cuó ，guó fù yi chóng ","Tag":null,"Explanation":null,"English":null,"Sort":8,"Dynasty":"明"},{"Id":6368281,"Sentence":"帝眷老臣，副予宠用。","Rank":0,"PoetryId":null,"Pinyin":"dì juàn lǎo chén ，fù yú chǒng yòng ","Tag":null,"Explanation":null,"English":null,"Sort":9,"Dynasty":"明"},{"Id":6368282,"Sentence":"煮咸于海，民劳不咨。","Rank":0,"PoetryId":null,"Pinyin":"zhǔ xián yú hǎi ，mǐn láo bú zī ","Tag":null,"Explanation":null,"English":null,"Sort":10,"Dynasty":"明"},{"Id":6368283,"Sentence":"公善理财，毋敢或欺。","Rank":0,"PoetryId":null,"Pinyin":"gōng shàn li cái ，wú gǎn huò qī ","Tag":null,"Explanation":null,"English":null,"Sort":11,"Dynasty":"明"},{"Id":6368284,"Sentence":"匪衡益平，匪鉴益明。","Rank":0,"PoetryId":null,"Pinyin":"fěi héng yì pǐng ，fěi jiàn yì mǐng ","Tag":null,"Explanation":null,"English":null,"Sort":12,"Dynasty":"明"},{"Id":6368285,"Sentence":"利周于物，币贡于京。","Rank":0,"PoetryId":null,"Pinyin":"lì zhōu yú wù ，bì gòng yú jīng ","Tag":null,"Explanation":null,"English":null,"Sort":13,"Dynasty":"明"},{"Id":6368286,"Sentence":"视彼贪虐，敛害于民。","Rank":0,"PoetryId":null,"Pinyin":"shì bi tān nvè ，liǎn hài yú mǐn ","Tag":null,"Explanation":null,"English":null,"Sort":14,"Dynasty":"明"},{"Id":6368287,"Sentence":"怨詈满途，亦独何人。","Rank":0,"PoetryId":null,"Pinyin":"yuàn lì mǎn tú ，yì dú hé rén ","Tag":null,"Explanation":null,"English":null,"Sort":15,"Dynasty":"明"},{"Id":6368288,"Sentence":"岂弟君子，不忮不求。","Rank":0,"PoetryId":null,"Pinyin":"qi dì jūn zi ，bú zhì bú qǐu ","Tag":null,"Explanation":null,"English":null,"Sort":16,"Dynasty":"明"},{"Id":6368289,"Sentence":"岂弟君子，不刚不柔。","Rank":0,"PoetryId":null,"Pinyin":"qi dì jūn zi ，bú gāng bú róu ","Tag":null,"Explanation":null,"English":null,"Sort":17,"Dynasty":"明"},{"Id":6368290,"Sentence":"鱼台仰止，遥遥我心。","Rank":0,"PoetryId":null,"Pinyin":"yú tāi yǎng zhi ，yáo yáo wǒ xīn ","Tag":null,"Explanation":null,"English":null,"Sort":18,"Dynasty":"明"},{"Id":6368291,"Sentence":"驾言旋归，怀其德音。","Rank":0,"PoetryId":null,"Pinyin":"jià yán xuán guī ，huái jī dé yīn ","Tag":null,"Explanation":null,"English":null,"Sort":19,"Dynasty":"明"}]}