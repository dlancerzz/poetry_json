{"Id":500738,"Title":"诞日醉吟","Dynasty":"明","Author":"李昱","Context":"先生今年五十一，两鬓虽斑眼如漆。挑灯终夜何曾眠，细字蝇头看书帙。既不能握简，起草趋明光。又不能搴旗，斩将赴敌场。布衣十载困江海，空有峥嵘磊落惊世之文章。近来结屋翠峰下，白云绕屋看如画。王侯卿相不到门，自与农夫作邻舍。蚁浮缸面新酒浑，清晨上寿谁称尊。阿儿拜前女拜后，此乐欣欣难具论。盘餐照眼复何有，出瓮黄齑间青韭。山田放豚初告腯，泼刺鲜鱼贯霜柳。须臾剥剥啄啄叩门急，携肴载酒来诸生。陶然洗盏复更酌，虽无丝竹管弦之盛，亦有铿锵涧水和此飕飕万壑松风声。松风为我清，松月为我明。眼花耳热不知夜，但知百川一吸如长鲸。我醉欲眠卿且去，谪仙未得其中趣。玉山虽倒嗔人扶，染笔从容赋长句。我不愿二十四考书中书，我不愿千二百岁崆峒居。但愿百年三万六千日，日日醉吟欢有馀。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"7fa4418e5fb873eb843a285874724705","Step":0,"Verses":[{"Id":6389112,"Sentence":"先生今年五十一，两鬓虽斑眼如漆。","Rank":0,"PoetryId":null,"Pinyin":"xiān shēng jīn nián wǔ shǐ yī ，liǎng bìn suī bān yǎn rú qī ","Tag":null,"Explanation":null,"English":null,"Sort":0,"Dynasty":"明"},{"Id":6389113,"Sentence":"挑灯终夜何曾眠，细字蝇头看书帙。","Rank":0,"PoetryId":null,"Pinyin":"tiāo dēng zhōng yè hé céng mián ，xì zì yǐng tóu kān shū zhì ","Tag":null,"Explanation":null,"English":null,"Sort":1,"Dynasty":"明"},{"Id":6389114,"Sentence":"既不能握简，起草趋明光。","Rank":0,"PoetryId":null,"Pinyin":"jì bú néng wò jiǎn ，qi cǎo qū mǐng guāng ","Tag":null,"Explanation":null,"English":null,"Sort":2,"Dynasty":"明"},{"Id":6389115,"Sentence":"又不能搴旗，斩将赴敌场。","Rank":0,"PoetryId":null,"Pinyin":"yòu bú néng qiān qǐ ，zhǎn jiāng fù dǐ cháng ","Tag":null,"Explanation":null,"English":null,"Sort":3,"Dynasty":"明"},{"Id":6389116,"Sentence":"布衣十载困江海，空有峥嵘磊落惊世之文章。","Rank":0,"PoetryId":null,"Pinyin":"bù yī shǐ zǎi kùn jiāng hǎi ，kōng yǒu zhēng róng lěi là jīng shì zhī wén zhāng ","Tag":null,"Explanation":null,"English":null,"Sort":4,"Dynasty":"明"},{"Id":6389117,"Sentence":"近来结屋翠峰下，白云绕屋看如画。","Rank":0,"PoetryId":null,"Pinyin":"jìn lái jiē wū cuì fēng xià ，bái yún rào wū kān rú huà ","Tag":null,"Explanation":null,"English":null,"Sort":5,"Dynasty":"明"},{"Id":6389118,"Sentence":"王侯卿相不到门，自与农夫作邻舍。","Rank":0,"PoetryId":null,"Pinyin":"wáng hóu qīng xiāng bú dào mén ，zì yú nóng fū zuō lǐn shě ","Tag":null,"Explanation":null,"English":null,"Sort":6,"Dynasty":"明"},{"Id":6389119,"Sentence":"蚁浮缸面新酒浑，清晨上寿谁称尊。","Rank":0,"PoetryId":null,"Pinyin":"yi fú gāng miàn xīn jiu hún ，qīng chén shǎng shòu shéi chèn zūn ","Tag":null,"Explanation":null,"English":null,"Sort":7,"Dynasty":"明"},{"Id":6389120,"Sentence":"阿儿拜前女拜后，此乐欣欣难具论。","Rank":0,"PoetryId":null,"Pinyin":"ā ér bài qián nǚ bài hòu ，ci lè xīn xīn nán jù lún ","Tag":null,"Explanation":null,"English":null,"Sort":8,"Dynasty":"明"},{"Id":6389121,"Sentence":"盘餐照眼复何有，出瓮黄齑间青韭。","Rank":0,"PoetryId":null,"Pinyin":"pán cān zhào yǎn fù hé yǒu ，chū wèng huáng jī jiān qīng jiu ","Tag":null,"Explanation":null,"English":null,"Sort":9,"Dynasty":"明"},{"Id":6389122,"Sentence":"山田放豚初告腯，泼刺鲜鱼贯霜柳。","Rank":0,"PoetryId":null,"Pinyin":"shān tián fàng tún chū gào dùn ，pō cī xiān yú guàn shuāng liu ","Tag":null,"Explanation":null,"English":null,"Sort":10,"Dynasty":"明"},{"Id":6389123,"Sentence":"须臾剥剥啄啄叩门急，携肴载酒来诸生。","Rank":0,"PoetryId":null,"Pinyin":"xū yú bāo bāo zhuó zhuó kòu mén jǐ ，xié yáo zǎi jiu lái zhū shēng ","Tag":null,"Explanation":null,"English":null,"Sort":11,"Dynasty":"明"},{"Id":6389124,"Sentence":"陶然洗盏复更酌，虽无丝竹管弦之盛，亦有铿锵涧水和此飕飕万壑松风声。","Rank":0,"PoetryId":null,"Pinyin":"táo rán xi zhǎn fù gēng zhuó ，suī mó sī zhú guǎn xián zhī chéng ，yì yǒu kēng qiāng jiàn shui hé ci sōu sōu mò hè sōng fēng shēng ","Tag":null,"Explanation":null,"English":null,"Sort":12,"Dynasty":"明"},{"Id":6389125,"Sentence":"松风为我清，松月为我明。","Rank":0,"PoetryId":null,"Pinyin":"sōng fēng wéi wǒ qīng ，sōng yuè wéi wǒ mǐng ","Tag":null,"Explanation":null,"English":null,"Sort":13,"Dynasty":"明"},{"Id":6389126,"Sentence":"眼花耳热不知夜，但知百川一吸如长鲸。","Rank":0,"PoetryId":null,"Pinyin":"yǎn huā ěr rè bú zhī yè ，dàn zhī bǎi chuān yī xī rú cháng jīng ","Tag":null,"Explanation":null,"English":null,"Sort":14,"Dynasty":"明"},{"Id":6389127,"Sentence":"我醉欲眠卿且去，谪仙未得其中趣。","Rank":0,"PoetryId":null,"Pinyin":"wǒ zuì yù mián qīng jū qù ，zhé xiān wèi dé jī zhōng qù ","Tag":null,"Explanation":null,"English":null,"Sort":15,"Dynasty":"明"},{"Id":6389128,"Sentence":"玉山虽倒嗔人扶，染笔从容赋长句。","Rank":0,"PoetryId":null,"Pinyin":"yù shān suī dǎo chēn rén fú ，rǎn bi cóng róng fù cháng gōu ","Tag":null,"Explanation":null,"English":null,"Sort":16,"Dynasty":"明"},{"Id":6389129,"Sentence":"我不愿二十四考书中书，我不愿千二百岁崆峒居。","Rank":0,"PoetryId":null,"Pinyin":"wǒ bú yuàn èr shǐ sì kǎo shū zhōng shū ，wǒ bú yuàn qiān èr bǎi suì kōng dòng jū ","Tag":null,"Explanation":null,"English":null,"Sort":17,"Dynasty":"明"},{"Id":6389130,"Sentence":"但愿百年三万六千日，日日醉吟欢有馀。","Rank":0,"PoetryId":null,"Pinyin":"dàn yuàn bǎi nián sān mò lìu qiān rì ，rì rì zuì yǐn huān yǒu yú ","Tag":null,"Explanation":null,"English":null,"Sort":18,"Dynasty":"明"}]}