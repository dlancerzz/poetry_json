{"Id":697177,"Title":"蓟门述","Dynasty":"明","Author":"戚继光","Context":"忆从结发时，远戍渔阳陬。官卑分易尽，常得櫜鞬游。倏奉天王命，分符东海头。怒发凌齐飙，壮图指吴钩。弹冠桑梓间，父老慰且酬。再拜谢父老，黾勉展所猷。薄言省繁役，妄意振颓流。遂得循例迁，幸免覆餗羞。乙卯入吴会，倭奴正虔刘。帆樯日无辉，烽燹天为愁。征兵出万里，吴儿何能谋？但称练土著，伊谁为之筹？予承两将后，覆辙不敢由。檄募婺越士，交知苦相留。当日主此盟，惟有谭郡侯。转瞬蔚如云，士气横南州。才罢远方戍，始减征徙忧。三年戢吴越，乃及闽楚畴。六年事闽楚，五岭兴戈矛。一时氛祲中，跃马更操舟。狐鼠无遗踪，鲸鲵能复裒？余黎既复业，残邑亦遂收。海波息奔腾，山鬼绝啁啾。驱驰片心存，至死那敢休！方为永安计，海滨肆探求。遴卒与澄籍，旦夕虑已周。无何奉明诏，油幢移北壤。假之旷代私，谬叨诸帅长。庙议阅秋冬，未能定衔鞅。枳橘诚足疑，参辰竟殊象。边行历艰虞，拊膺频恻怆。封章几万言，激烈一朝上。圣明不予罪，天恩益骀荡。开府蓟门东，复俾孤臣往。至尊忧时殷，卿辅惜才广。护持过婴儿，信任鲜猜党。感深继以泣，何从展榛莽？杪春复行边，严风尚萧爽。柳条青未回，烧痕黑犹敞。拟筑敌虏台，三千列嵣㟐。庶几沙漠踪，一顾在指掌。天险真足乘，天威益堪仰。巨工眇程期，虑材更镌磉。石涧深莫穷，遥岑几万丈。联臂攀复登，丁丁振余响。于役固焦劳，输诚靡抢攘。道逢老边卒，白发两垂颐。不避五兵锋，向予重致词。片言欲出口，双泪惨涟洏。次第吐边情，一一三嗟咨。赢卒当雄关，茕茕命如丝。饷饩虽有常，粗粝不可炊。仓庾隔数舍，两斛月所糜。强者力负归，弱者易铢锱。市贾谁欲售，竟为廪人资。旧积与新征，交并眩所司。陈陈恨相因，循弊无已时。属夷时近关，仓皇势莫支。外以助虏奸，内以邀重贻。拂意戕逻卒，王制辄见縻。将吏畏简书，徒增抚赉资。即殚战士膏，莫逆猾虏姿。爰立樵采法，以饰赋敛基。公私倘各遂，樵采亦其宜。乃今则不然，岁岁徒伤悲。枵腹出关去，目昏神尤萎。或返或见俘，吉凶难预期。哭声应斧声，山风转凄其。束薪未满额，公庭惧鞭笞。侯门妻与母，对语情弗持。尚谓官家饷，足疗数口饥。妇人处闺阁，时艰奚能知？寥寥升斗间，凋耗讵有差？既均偿马金，充薪亦在兹。沟壑立可待，十户九仳离。昼夜分乘城，一卒守数陴。落落似晨星，迹远宁附丽？弧戟藓半侵，刁斗音空齐。修筑十载余，但见来胡儿。治险既艰难，恃险亦倾危。莫谓两无益，谁从求端倪？兼之制外役，使者纷路歧。严工即复停，且逐使者驰。终岁苦莫陈，无能扬双眉。士困每不堪，边臣尤失意。俸给未或敷，曷由章厥志？俯仰苟混淆，曷由措厥事？廉毅天降衷，岂无平旦气？浊水视清尘，飞沉两暌异。嗟嗟佐吏威，扬鞭动恣肆。道左贵鸱蹲，庭前爱狐媚。由是裨校流，上及参游辈。奔走车尘前，屈体若僮隶。恃操荣辱柄，睚眦立倾置。忽薰倏为莸，当路安得识？伤哉七曜明，难悉覆盆翳。主吏尚不免，讵暇问入卫？将欲列守陴，边工胡敢废？将欲练备虏，边工胡能暨？将欲罢边工，战守势轩轾。嗟乎，塞垣将校殊堪伤，闻之凄楚彻肝肠。于今满眼遍痍疮，谁为穷边独沾裳？莫讶反复还摧藏，移桡吕梁驰太行。古来人情元靡常，何况琼簪铁裲裆！吾曹致身期飞扬，不必尤人当自臧。上勤国豢十代强，偶荷戈矛临边疆。既无能赋退虏章，复无计缚左贤王。徒与斯世相低昂，韬钤未闲谋稻粱。边事日隳习日荒，西北之陲嗟金汤。君看圣代边策长，六十万人俱戎装。不将筋力答吾皇，方寸何安颜何光！蓟门老卒言非狂，令予挥涕立斜阳。浮生俄顷休回翔，努力人纪与天纲。为子死孝行聿彰，为臣死忠国之良。勿以余词空慨慷，千秋姓字期垂芳。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"3c0bedd76b42be351f01182421ca18d0","Step":0,"Verses":[{"Id":6297521,"Sentence":"忆从结发时，远戍渔阳陬。","Rank":0,"PoetryId":null,"Pinyin":"yì cóng jiē fā shǐ ，yuǎn shù yú yáng zōu ","Tag":null,"Explanation":null,"English":null,"Sort":0,"Dynasty":"明"},{"Id":6297522,"Sentence":"官卑分易尽，常得櫜鞬游。","Rank":0,"PoetryId":null,"Pinyin":"guān bēi fēn yì jin ，cháng dé gāo jiān yóu ","Tag":null,"Explanation":null,"English":null,"Sort":1,"Dynasty":"明"},{"Id":6297523,"Sentence":"倏奉天王命，分符东海头。","Rank":0,"PoetryId":null,"Pinyin":"shū fèng tiān wáng mìng ，fēn fú dōng hǎi tóu ","Tag":null,"Explanation":null,"English":null,"Sort":2,"Dynasty":"明"},{"Id":6297524,"Sentence":"怒发凌齐飙，壮图指吴钩。","Rank":0,"PoetryId":null,"Pinyin":"nù fā līng jì biāo ，zhuàng tú zhi wú gōu ","Tag":null,"Explanation":null,"English":null,"Sort":3,"Dynasty":"明"},{"Id":6297525,"Sentence":"弹冠桑梓间，父老慰且酬。","Rank":0,"PoetryId":null,"Pinyin":"dàn guān sāng zi jiān ，fǔ lǎo wèi jū chóu ","Tag":null,"Explanation":null,"English":null,"Sort":4,"Dynasty":"明"},{"Id":6297526,"Sentence":"再拜谢父老，黾勉展所猷。","Rank":0,"PoetryId":null,"Pinyin":"zài bài xiè fǔ lǎo ，miǎn miǎn zhǎn suǒ yóu ","Tag":null,"Explanation":null,"English":null,"Sort":5,"Dynasty":"明"},{"Id":6297527,"Sentence":"薄言省繁役，妄意振颓流。","Rank":0,"PoetryId":null,"Pinyin":"báo yán shěng fán yì ，wàng yì zhèn tuǐ lǐu ","Tag":null,"Explanation":null,"English":null,"Sort":6,"Dynasty":"明"},{"Id":6297528,"Sentence":"遂得循例迁，幸免覆餗羞。","Rank":0,"PoetryId":null,"Pinyin":"suǐ dé xún lì qiān ，xìng miǎn fù sù xīu ","Tag":null,"Explanation":null,"English":null,"Sort":7,"Dynasty":"明"},{"Id":6297529,"Sentence":"乙卯入吴会，倭奴正虔刘。","Rank":0,"PoetryId":null,"Pinyin":"yi mǎo rù wú huì ，wō nú zhēng qián lǐu ","Tag":null,"Explanation":null,"English":null,"Sort":8,"Dynasty":"明"},{"Id":6297530,"Sentence":"帆樯日无辉，烽燹天为愁。","Rank":0,"PoetryId":null,"Pinyin":"fān qiáng rì mó huī ，fēng xiǎn tiān wéi chóu ","Tag":null,"Explanation":null,"English":null,"Sort":9,"Dynasty":"明"},{"Id":6297531,"Sentence":"征兵出万里，吴儿何能谋？","Rank":0,"PoetryId":null,"Pinyin":"zhēng bīng chū mò li ，wú ér hé néng móu ","Tag":null,"Explanation":null,"English":null,"Sort":10,"Dynasty":"明"},{"Id":6297532,"Sentence":"但称练土著，伊谁为之筹？","Rank":0,"PoetryId":null,"Pinyin":"dàn chèn liàn tǔ 著，yī shéi wéi zhī chóu ","Tag":null,"Explanation":null,"English":null,"Sort":11,"Dynasty":"明"},{"Id":6297533,"Sentence":"予承两将后，覆辙不敢由。","Rank":0,"PoetryId":null,"Pinyin":"yú chéng liǎng jiāng hòu ，fù zhé bú gǎn yóu ","Tag":null,"Explanation":null,"English":null,"Sort":12,"Dynasty":"明"},{"Id":6297534,"Sentence":"檄募婺越士，交知苦相留。","Rank":0,"PoetryId":null,"Pinyin":"xǐ mù wù yuè shì ，jiāo zhī kǔ xiāng lǐu ","Tag":null,"Explanation":null,"English":null,"Sort":13,"Dynasty":"明"},{"Id":6297535,"Sentence":"当日主此盟，惟有谭郡侯。","Rank":0,"PoetryId":null,"Pinyin":"dāng rì zhǔ ci méng ，wéi yǒu tán jùn hóu ","Tag":null,"Explanation":null,"English":null,"Sort":14,"Dynasty":"明"},{"Id":6297536,"Sentence":"转瞬蔚如云，士气横南州。","Rank":0,"PoetryId":null,"Pinyin":"zhuǎi shùn wèi rú yún ，shì qì héng nā zhōu ","Tag":null,"Explanation":null,"English":null,"Sort":15,"Dynasty":"明"},{"Id":6297537,"Sentence":"才罢远方戍，始减征徙忧。","Rank":0,"PoetryId":null,"Pinyin":"cái bā yuǎn fāng shù ，shi jiǎn zhēng xi yōu ","Tag":null,"Explanation":null,"English":null,"Sort":16,"Dynasty":"明"},{"Id":6297538,"Sentence":"三年戢吴越，乃及闽楚畴。","Rank":0,"PoetryId":null,"Pinyin":"sān nián jǐ wú yuè ，nǎi jǐ min chǔ chóu ","Tag":null,"Explanation":null,"English":null,"Sort":17,"Dynasty":"明"},{"Id":6297539,"Sentence":"六年事闽楚，五岭兴戈矛。","Rank":0,"PoetryId":null,"Pinyin":"lìu nián shì min chǔ ，wǔ ling xīng gē máo ","Tag":null,"Explanation":null,"English":null,"Sort":18,"Dynasty":"明"},{"Id":6297540,"Sentence":"一时氛祲中，跃马更操舟。","Rank":0,"PoetryId":null,"Pinyin":"yī shǐ fēn jìn zhōng ，yuè mǎ gēng cāo zhōu ","Tag":null,"Explanation":null,"English":null,"Sort":19,"Dynasty":"明"},{"Id":6297541,"Sentence":"狐鼠无遗踪，鲸鲵能复裒？","Rank":0,"PoetryId":null,"Pinyin":"hú shǔ mó wèi zōng ，jīng nǐ néng fù póu ","Tag":null,"Explanation":null,"English":null,"Sort":20,"Dynasty":"明"},{"Id":6297542,"Sentence":"余黎既复业，残邑亦遂收。","Rank":0,"PoetryId":null,"Pinyin":"yú lǐ jì fù yè ，cán yì yì suǐ shōu ","Tag":null,"Explanation":null,"English":null,"Sort":21,"Dynasty":"明"},{"Id":6297543,"Sentence":"海波息奔腾，山鬼绝啁啾。","Rank":0,"PoetryId":null,"Pinyin":"hǎi bō xī bēn tēng ，shān gui jué zhāo jīu ","Tag":null,"Explanation":null,"English":null,"Sort":22,"Dynasty":"明"},{"Id":6297544,"Sentence":"驱驰片心存，至死那敢休！","Rank":0,"PoetryId":null,"Pinyin":"qū chǐ piān xīn cún ，zhì si nā gǎn xīu ","Tag":null,"Explanation":null,"English":null,"Sort":23,"Dynasty":"明"},{"Id":6297545,"Sentence":"方为永安计，海滨肆探求。","Rank":0,"PoetryId":null,"Pinyin":"fāng wéi yǒng ān jì ，hǎi bīn sì tàn qǐu ","Tag":null,"Explanation":null,"English":null,"Sort":24,"Dynasty":"明"},{"Id":6297546,"Sentence":"遴卒与澄籍，旦夕虑已周。","Rank":0,"PoetryId":null,"Pinyin":"lǐn cù yú chéng jǐ ，dàn xī lǜ yi zhōu ","Tag":null,"Explanation":null,"English":null,"Sort":25,"Dynasty":"明"},{"Id":6297547,"Sentence":"无何奉明诏，油幢移北壤。","Rank":0,"PoetryId":null,"Pinyin":"mó hé fèng mǐng zhào ，yōu chuáng yǐ běi rǎng ","Tag":null,"Explanation":null,"English":null,"Sort":26,"Dynasty":"明"},{"Id":6297548,"Sentence":"假之旷代私，谬叨诸帅长。","Rank":0,"PoetryId":null,"Pinyin":"jiǎ zhī kuàng dài sī ，mìu dāo zhū shuài cháng ","Tag":null,"Explanation":null,"English":null,"Sort":27,"Dynasty":"明"},{"Id":6297549,"Sentence":"庙议阅秋冬，未能定衔鞅。","Rank":0,"PoetryId":null,"Pinyin":"miào yì yuè qīu dōng ，wèi néng dìng xián yāng ","Tag":null,"Explanation":null,"English":null,"Sort":28,"Dynasty":"明"},{"Id":6297550,"Sentence":"枳橘诚足疑，参辰竟殊象。","Rank":0,"PoetryId":null,"Pinyin":"zhi jú chéng zú yǐ ，cān chén jìng shū xiàng ","Tag":null,"Explanation":null,"English":null,"Sort":29,"Dynasty":"明"},{"Id":6297551,"Sentence":"边行历艰虞，拊膺频恻怆。","Rank":0,"PoetryId":null,"Pinyin":"biān háng lì jiān yú ，fǔ yīng pǐn cè chuàng ","Tag":null,"Explanation":null,"English":null,"Sort":30,"Dynasty":"明"},{"Id":6297552,"Sentence":"封章几万言，激烈一朝上。","Rank":0,"PoetryId":null,"Pinyin":"fēng zhāng jī mò yán ，jī liè yī cháo shǎng ","Tag":null,"Explanation":null,"English":null,"Sort":31,"Dynasty":"明"},{"Id":6297553,"Sentence":"圣明不予罪，天恩益骀荡。","Rank":0,"PoetryId":null,"Pinyin":"shèng mǐng bú yú zuì ，tiān ēn yì dài dàng ","Tag":null,"Explanation":null,"English":null,"Sort":32,"Dynasty":"明"},{"Id":6297554,"Sentence":"开府蓟门东，复俾孤臣往。","Rank":0,"PoetryId":null,"Pinyin":"kāi fǔ jì mén dōng ，fù bi gū chén wǎng ","Tag":null,"Explanation":null,"English":null,"Sort":33,"Dynasty":"明"},{"Id":6297555,"Sentence":"至尊忧时殷，卿辅惜才广。","Rank":0,"PoetryId":null,"Pinyin":"zhì zūn yōu shǐ yān ，qīng fǔ xī cái ān ","Tag":null,"Explanation":null,"English":null,"Sort":34,"Dynasty":"明"},{"Id":6297556,"Sentence":"护持过婴儿，信任鲜猜党。","Rank":0,"PoetryId":null,"Pinyin":"hù chǐ guō yīng ér ，xìn rén xiān cāi dǎng ","Tag":null,"Explanation":null,"English":null,"Sort":35,"Dynasty":"明"},{"Id":6297557,"Sentence":"感深继以泣，何从展榛莽？","Rank":0,"PoetryId":null,"Pinyin":"gǎn shēn jì yi qì ，hé cóng zhǎn zhēn mǎng ","Tag":null,"Explanation":null,"English":null,"Sort":36,"Dynasty":"明"},{"Id":6297558,"Sentence":"杪春复行边，严风尚萧爽。","Rank":0,"PoetryId":null,"Pinyin":"miǎo chūn fù háng biān ，yán fēng shàng xiāo shuǎng ","Tag":null,"Explanation":null,"English":null,"Sort":37,"Dynasty":"明"},{"Id":6297559,"Sentence":"柳条青未回，烧痕黑犹敞。","Rank":0,"PoetryId":null,"Pinyin":"liu tiáo qīng wèi huǐ ，shāo hén hēi yóu chǎng ","Tag":null,"Explanation":null,"English":null,"Sort":38,"Dynasty":"明"},{"Id":6297560,"Sentence":"拟筑敌虏台，三千列嵣㟐。","Rank":0,"PoetryId":null,"Pinyin":"ni zhú dǐ lǔ tāi ，sān qiān liè dàng 㟐","Tag":null,"Explanation":null,"English":null,"Sort":39,"Dynasty":"明"},{"Id":6297561,"Sentence":"庶几沙漠踪，一顾在指掌。","Rank":0,"PoetryId":null,"Pinyin":"shù jī shā mò zōng ，yī gù zài zhi zhǎng ","Tag":null,"Explanation":null,"English":null,"Sort":40,"Dynasty":"明"},{"Id":6297562,"Sentence":"天险真足乘，天威益堪仰。","Rank":0,"PoetryId":null,"Pinyin":"tiān xiǎn zhēn zú chéng ，tiān wēi yì kān yǎng ","Tag":null,"Explanation":null,"English":null,"Sort":41,"Dynasty":"明"},{"Id":6297563,"Sentence":"巨工眇程期，虑材更镌磉。","Rank":0,"PoetryId":null,"Pinyin":"jù gōng miǎo chéng jī ，lǜ cái gēng juān sǎng ","Tag":null,"Explanation":null,"English":null,"Sort":42,"Dynasty":"明"},{"Id":6297564,"Sentence":"石涧深莫穷，遥岑几万丈。","Rank":0,"PoetryId":null,"Pinyin":"dàn jiàn shēn mò qióng ，yáo cén jī mò zhàng ","Tag":null,"Explanation":null,"English":null,"Sort":43,"Dynasty":"明"},{"Id":6297565,"Sentence":"联臂攀复登，丁丁振余响。","Rank":0,"PoetryId":null,"Pinyin":"lián 臂pān fù dēng ，dīng dīng zhèn yú xiǎng ","Tag":null,"Explanation":null,"English":null,"Sort":44,"Dynasty":"明"},{"Id":6297566,"Sentence":"于役固焦劳，输诚靡抢攘。","Rank":0,"PoetryId":null,"Pinyin":"yú yì gù jiāo láo ，shū chéng mǐ qiāng rǎng ","Tag":null,"Explanation":null,"English":null,"Sort":45,"Dynasty":"明"},{"Id":6297567,"Sentence":"道逢老边卒，白发两垂颐。","Rank":0,"PoetryId":null,"Pinyin":"dāo féng lǎo biān cù ，bái fā liǎng chuǐ yǐ ","Tag":null,"Explanation":null,"English":null,"Sort":46,"Dynasty":"明"},{"Id":6297568,"Sentence":"不避五兵锋，向予重致词。","Rank":0,"PoetryId":null,"Pinyin":"bú bì wǔ bīng fēng ，xiàng yú chóng zhì cǐ ","Tag":null,"Explanation":null,"English":null,"Sort":47,"Dynasty":"明"},{"Id":6297569,"Sentence":"片言欲出口，双泪惨涟洏。","Rank":0,"PoetryId":null,"Pinyin":"piān yán yù chū kǒu ，shuāng lèi cǎn lián ér ","Tag":null,"Explanation":null,"English":null,"Sort":48,"Dynasty":"明"},{"Id":6297570,"Sentence":"次第吐边情，一一三嗟咨。","Rank":0,"PoetryId":null,"Pinyin":"cì dì tǔ biān qǐng ，yī yī sān jiē zī ","Tag":null,"Explanation":null,"English":null,"Sort":49,"Dynasty":"明"},{"Id":6297571,"Sentence":"赢卒当雄关，茕茕命如丝。","Rank":0,"PoetryId":null,"Pinyin":"yǐng cù dāng xióng guān ，qióng qióng mìng rú sī ","Tag":null,"Explanation":null,"English":null,"Sort":50,"Dynasty":"明"},{"Id":6297572,"Sentence":"饷饩虽有常，粗粝不可炊。","Rank":0,"PoetryId":null,"Pinyin":"xiǎng xì suī yǒu cháng ，cū lì bú kě chuī ","Tag":null,"Explanation":null,"English":null,"Sort":51,"Dynasty":"明"},{"Id":6297573,"Sentence":"仓庾隔数舍，两斛月所糜。","Rank":0,"PoetryId":null,"Pinyin":"cāng yǔ gé shǔ shě ，liǎng hú yuè suǒ méi ","Tag":null,"Explanation":null,"English":null,"Sort":52,"Dynasty":"明"},{"Id":6297574,"Sentence":"强者力负归，弱者易铢锱。","Rank":0,"PoetryId":null,"Pinyin":"jiàng zhě lì fù guī ，ruò zhě yì zhū zī ","Tag":null,"Explanation":null,"English":null,"Sort":53,"Dynasty":"明"},{"Id":6297575,"Sentence":"市贾谁欲售，竟为廪人资。","Rank":0,"PoetryId":null,"Pinyin":"shì gǔ shéi yù shòu ，jìng wéi lin rén zī ","Tag":null,"Explanation":null,"English":null,"Sort":54,"Dynasty":"明"},{"Id":6297576,"Sentence":"旧积与新征，交并眩所司。","Rank":0,"PoetryId":null,"Pinyin":"jìu jī yú xīn zhēng ，jiāo bīng xuàn suǒ sī ","Tag":null,"Explanation":null,"English":null,"Sort":55,"Dynasty":"明"},{"Id":6297577,"Sentence":"陈陈恨相因，循弊无已时。","Rank":0,"PoetryId":null,"Pinyin":"chén chén hèn xiāng yīn ，xún bì mó yi shǐ ","Tag":null,"Explanation":null,"English":null,"Sort":56,"Dynasty":"明"},{"Id":6297578,"Sentence":"属夷时近关，仓皇势莫支。","Rank":0,"PoetryId":null,"Pinyin":"shǔ yǐ shǐ jìn guān ，cāng huáng shì mò zhī ","Tag":null,"Explanation":null,"English":null,"Sort":57,"Dynasty":"明"},{"Id":6297579,"Sentence":"外以助虏奸，内以邀重贻。","Rank":0,"PoetryId":null,"Pinyin":"wài yi zhù lǔ jiān ，nèi yi yāo chóng yǐ ","Tag":null,"Explanation":null,"English":null,"Sort":58,"Dynasty":"明"},{"Id":6297580,"Sentence":"拂意戕逻卒，王制辄见縻。","Rank":0,"PoetryId":null,"Pinyin":"bì yì qiāng luó cù ，wáng zhì zhé jiàn mǐ ","Tag":null,"Explanation":null,"English":null,"Sort":59,"Dynasty":"明"},{"Id":6297581,"Sentence":"将吏畏简书，徒增抚赉资。","Rank":0,"PoetryId":null,"Pinyin":"jiāng lì wèi jiǎn shū ，tú zēng fǔ lài zī ","Tag":null,"Explanation":null,"English":null,"Sort":60,"Dynasty":"明"},{"Id":6297582,"Sentence":"即殚战士膏，莫逆猾虏姿。","Rank":0,"PoetryId":null,"Pinyin":"jǐ dān zhàn shì gāo ，mò nì huá lǔ zī ","Tag":null,"Explanation":null,"English":null,"Sort":61,"Dynasty":"明"},{"Id":6297583,"Sentence":"爰立樵采法，以饰赋敛基。","Rank":0,"PoetryId":null,"Pinyin":"yuán lì qiáo cǎi fǎ ，yi shì fù liǎn jī ","Tag":null,"Explanation":null,"English":null,"Sort":62,"Dynasty":"明"},{"Id":6297584,"Sentence":"公私倘各遂，樵采亦其宜。","Rank":0,"PoetryId":null,"Pinyin":"gōng sī cháng gě suǐ ，qiáo cǎi yì jī yǐ ","Tag":null,"Explanation":null,"English":null,"Sort":63,"Dynasty":"明"},{"Id":6297585,"Sentence":"乃今则不然，岁岁徒伤悲。","Rank":0,"PoetryId":null,"Pinyin":"nǎi jīn zé bú rán ，suì suì tú shāng bēi ","Tag":null,"Explanation":null,"English":null,"Sort":64,"Dynasty":"明"},{"Id":6297586,"Sentence":"枵腹出关去，目昏神尤萎。","Rank":0,"PoetryId":null,"Pinyin":"xiāo fù chū guān qù ，mù hūn shén yóu wēi ","Tag":null,"Explanation":null,"English":null,"Sort":65,"Dynasty":"明"},{"Id":6297587,"Sentence":"或返或见俘，吉凶难预期。","Rank":0,"PoetryId":null,"Pinyin":"huò fǎn huò jiàn fú ，jǐ xiōng nán yù jī ","Tag":null,"Explanation":null,"English":null,"Sort":66,"Dynasty":"明"},{"Id":6297588,"Sentence":"哭声应斧声，山风转凄其。","Rank":0,"PoetryId":null,"Pinyin":"kū shēng yīng fǔ shēng ，shān fēng zhuǎi qī jī ","Tag":null,"Explanation":null,"English":null,"Sort":67,"Dynasty":"明"},{"Id":6297589,"Sentence":"束薪未满额，公庭惧鞭笞。","Rank":0,"PoetryId":null,"Pinyin":"shù xīn wèi mǎn é ，gōng tǐng jù biān chī ","Tag":null,"Explanation":null,"English":null,"Sort":68,"Dynasty":"明"},{"Id":6297590,"Sentence":"侯门妻与母，对语情弗持。","Rank":0,"PoetryId":null,"Pinyin":"hóu mén qī yú mǔ ，duì yǔ qǐng fú chǐ ","Tag":null,"Explanation":null,"English":null,"Sort":69,"Dynasty":"明"},{"Id":6297591,"Sentence":"尚谓官家饷，足疗数口饥。","Rank":0,"PoetryId":null,"Pinyin":"shàng wèi guān gū xiǎng ，zú liáo shǔ kǒu jī ","Tag":null,"Explanation":null,"English":null,"Sort":70,"Dynasty":"明"},{"Id":6297592,"Sentence":"妇人处闺阁，时艰奚能知？","Rank":0,"PoetryId":null,"Pinyin":"fù rén chǔ guī gé ，shǐ jiān xī néng zhī ","Tag":null,"Explanation":null,"English":null,"Sort":71,"Dynasty":"明"},{"Id":6297593,"Sentence":"寥寥升斗间，凋耗讵有差？","Rank":0,"PoetryId":null,"Pinyin":"liáo liáo shēng dǒu jiān ，diāo hào jù yǒu chā ","Tag":null,"Explanation":null,"English":null,"Sort":72,"Dynasty":"明"},{"Id":6297594,"Sentence":"既均偿马金，充薪亦在兹。","Rank":0,"PoetryId":null,"Pinyin":"jì jūn cháng mǎ jīn ，chōng xīn yì zài cǐ ","Tag":null,"Explanation":null,"English":null,"Sort":73,"Dynasty":"明"},{"Id":6297595,"Sentence":"沟壑立可待，十户九仳离。","Rank":0,"PoetryId":null,"Pinyin":"gōu hè lì kě dāi ，shǐ hù jiu pi lǐ ","Tag":null,"Explanation":null,"English":null,"Sort":74,"Dynasty":"明"},{"Id":6297596,"Sentence":"昼夜分乘城，一卒守数陴。","Rank":0,"PoetryId":null,"Pinyin":"zhòu yè fēn chéng chéng ，yī cù shǒu shǔ pǐ ","Tag":null,"Explanation":null,"English":null,"Sort":75,"Dynasty":"明"},{"Id":6297597,"Sentence":"落落似晨星，迹远宁附丽？","Rank":0,"PoetryId":null,"Pinyin":"là là shì chén xīng ，jì yuǎn nǐng fù lǐ ","Tag":null,"Explanation":null,"English":null,"Sort":76,"Dynasty":"明"},{"Id":6297598,"Sentence":"弧戟藓半侵，刁斗音空齐。","Rank":0,"PoetryId":null,"Pinyin":"hú ji xiǎn bàn qīn ，diāo dǒu yīn kōng jì ","Tag":null,"Explanation":null,"English":null,"Sort":77,"Dynasty":"明"},{"Id":6297599,"Sentence":"修筑十载余，但见来胡儿。","Rank":0,"PoetryId":null,"Pinyin":"xīu zhú shǐ zǎi yú ，dàn jiàn lái hú ér ","Tag":null,"Explanation":null,"English":null,"Sort":78,"Dynasty":"明"},{"Id":6297600,"Sentence":"治险既艰难，恃险亦倾危。","Rank":0,"PoetryId":null,"Pinyin":"zhì xiǎn jì jiān nán ，shì xiǎn yì qīng wēi ","Tag":null,"Explanation":null,"English":null,"Sort":79,"Dynasty":"明"},{"Id":6297601,"Sentence":"莫谓两无益，谁从求端倪？","Rank":0,"PoetryId":null,"Pinyin":"mò wèi liǎng mó yì ，shéi cóng qǐu duān nǐ ","Tag":null,"Explanation":null,"English":null,"Sort":80,"Dynasty":"明"},{"Id":6297602,"Sentence":"兼之制外役，使者纷路歧。","Rank":0,"PoetryId":null,"Pinyin":"jiān zhī zhì wài yì ，shi zhě fēn lù qǐ ","Tag":null,"Explanation":null,"English":null,"Sort":81,"Dynasty":"明"},{"Id":6297603,"Sentence":"严工即复停，且逐使者驰。","Rank":0,"PoetryId":null,"Pinyin":"yán gōng jǐ fù tǐng ，jū zhú shi zhě chǐ ","Tag":null,"Explanation":null,"English":null,"Sort":82,"Dynasty":"明"},{"Id":6297604,"Sentence":"终岁苦莫陈，无能扬双眉。","Rank":0,"PoetryId":null,"Pinyin":"zhōng suì kǔ mò chén ，mó néng yáng shuāng méi ","Tag":null,"Explanation":null,"English":null,"Sort":83,"Dynasty":"明"},{"Id":6297605,"Sentence":"士困每不堪，边臣尤失意。","Rank":0,"PoetryId":null,"Pinyin":"shì kùn měi bú kān ，biān chén yóu shī yì ","Tag":null,"Explanation":null,"English":null,"Sort":84,"Dynasty":"明"},{"Id":6297606,"Sentence":"俸给未或敷，曷由章厥志？","Rank":0,"PoetryId":null,"Pinyin":"fèng gěi wèi huò fū ，hé yóu zhāng jué zhì ","Tag":null,"Explanation":null,"English":null,"Sort":85,"Dynasty":"明"},{"Id":6297607,"Sentence":"俯仰苟混淆，曷由措厥事？","Rank":0,"PoetryId":null,"Pinyin":"fǔ yǎng gǒu hún xiáo ，hé yóu cuò jué shì ","Tag":null,"Explanation":null,"English":null,"Sort":86,"Dynasty":"明"},{"Id":6297608,"Sentence":"廉毅天降衷，岂无平旦气？","Rank":0,"PoetryId":null,"Pinyin":"lián yì tiān jiàng zhōng ，qi mó pǐng dàn qì ","Tag":null,"Explanation":null,"English":null,"Sort":87,"Dynasty":"明"},{"Id":6297609,"Sentence":"浊水视清尘，飞沉两暌异。","Rank":0,"PoetryId":null,"Pinyin":"zhuó shui shì qīng chén ，fēi chén liǎng kuǐ yì ","Tag":null,"Explanation":null,"English":null,"Sort":88,"Dynasty":"明"},{"Id":6297610,"Sentence":"嗟嗟佐吏威，扬鞭动恣肆。","Rank":0,"PoetryId":null,"Pinyin":"jiē jiē zuǒ lì wēi ，yáng biān dòng zì sì ","Tag":null,"Explanation":null,"English":null,"Sort":89,"Dynasty":"明"},{"Id":6297611,"Sentence":"道左贵鸱蹲，庭前爱狐媚。","Rank":0,"PoetryId":null,"Pinyin":"dāo zuǒ guì chī cún ，tǐng qián ài hú mèi ","Tag":null,"Explanation":null,"English":null,"Sort":90,"Dynasty":"明"},{"Id":6297612,"Sentence":"由是裨校流，上及参游辈。","Rank":0,"PoetryId":null,"Pinyin":"yóu shì bì jiào lǐu ，shǎng jǐ cān yóu bèi ","Tag":null,"Explanation":null,"English":null,"Sort":91,"Dynasty":"明"},{"Id":6297613,"Sentence":"奔走车尘前，屈体若僮隶。","Rank":0,"PoetryId":null,"Pinyin":"bēn zǒu chē chén qián ，qū tī rě tóng lì ","Tag":null,"Explanation":null,"English":null,"Sort":92,"Dynasty":"明"},{"Id":6297614,"Sentence":"恃操荣辱柄，睚眦立倾置。","Rank":0,"PoetryId":null,"Pinyin":"shì cāo róng rǔ bing ，yá zì lì qīng zhì ","Tag":null,"Explanation":null,"English":null,"Sort":93,"Dynasty":"明"},{"Id":6297615,"Sentence":"忽薰倏为莸，当路安得识？","Rank":0,"PoetryId":null,"Pinyin":"hū xūn shū wéi yóu ，dāng lù ān dé shǐ ","Tag":null,"Explanation":null,"English":null,"Sort":94,"Dynasty":"明"},{"Id":6297616,"Sentence":"伤哉七曜明，难悉覆盆翳。","Rank":0,"PoetryId":null,"Pinyin":"shāng zāi qī yào mǐng ，nán xī fù pén yì ","Tag":null,"Explanation":null,"English":null,"Sort":95,"Dynasty":"明"},{"Id":6297617,"Sentence":"主吏尚不免，讵暇问入卫？","Rank":0,"PoetryId":null,"Pinyin":"zhǔ lì shàng bú miǎn ，jù xiá wèn rù wèi ","Tag":null,"Explanation":null,"English":null,"Sort":96,"Dynasty":"明"},{"Id":6297618,"Sentence":"将欲列守陴，边工胡敢废？","Rank":0,"PoetryId":null,"Pinyin":"jiāng yù liè shǒu pǐ ，biān gōng hú gǎn fèi ","Tag":null,"Explanation":null,"English":null,"Sort":97,"Dynasty":"明"},{"Id":6297619,"Sentence":"将欲练备虏，边工胡能暨？","Rank":0,"PoetryId":null,"Pinyin":"jiāng yù liàn bèi lǔ ，biān gōng hú néng jì ","Tag":null,"Explanation":null,"English":null,"Sort":98,"Dynasty":"明"},{"Id":6297620,"Sentence":"将欲罢边工，战守势轩轾。","Rank":0,"PoetryId":null,"Pinyin":"jiāng yù bā biān gōng ，zhàn shǒu shì xuān zhì ","Tag":null,"Explanation":null,"English":null,"Sort":99,"Dynasty":"明"},{"Id":6297621,"Sentence":"嗟乎，塞垣将校殊堪伤，闻之凄楚彻肝肠。","Rank":0,"PoetryId":null,"Pinyin":"jiē hū ，sāi yuán jiāng jiào shū kān shāng ，wén zhī qī chǔ chè gān cháng ","Tag":null,"Explanation":null,"English":null,"Sort":100,"Dynasty":"明"},{"Id":6297622,"Sentence":"于今满眼遍痍疮，谁为穷边独沾裳？","Rank":0,"PoetryId":null,"Pinyin":"yú jīn mǎn yǎn biàn yǐ chuāng ，shéi wéi qióng biān dú zhān cháng ","Tag":null,"Explanation":null,"English":null,"Sort":101,"Dynasty":"明"},{"Id":6297623,"Sentence":"莫讶反复还摧藏，移桡吕梁驰太行。","Rank":0,"PoetryId":null,"Pinyin":"mò yà fǎn fù hái cuī cáng ，yǐ ráo lǚ liáng chǐ tài háng ","Tag":null,"Explanation":null,"English":null,"Sort":102,"Dynasty":"明"},{"Id":6297624,"Sentence":"古来人情元靡常，何况琼簪铁裲裆！","Rank":0,"PoetryId":null,"Pinyin":"gǔ lái rén qǐng yuán mǐ cháng ，hé kuàng qióng zān tiě liǎng dāng ","Tag":null,"Explanation":null,"English":null,"Sort":103,"Dynasty":"明"},{"Id":6297625,"Sentence":"吾曹致身期飞扬，不必尤人当自臧。","Rank":0,"PoetryId":null,"Pinyin":"wú cáo zhì shēn jī fēi yáng ，bú bì yóu rén dāng zì zāng ","Tag":null,"Explanation":null,"English":null,"Sort":104,"Dynasty":"明"},{"Id":6297626,"Sentence":"上勤国豢十代强，偶荷戈矛临边疆。","Rank":0,"PoetryId":null,"Pinyin":"shǎng qǐn guó huàn shǐ dài jiàng ，ǒu hé gē máo lǐn biān jiāng ","Tag":null,"Explanation":null,"English":null,"Sort":105,"Dynasty":"明"},{"Id":6297627,"Sentence":"既无能赋退虏章，复无计缚左贤王。","Rank":0,"PoetryId":null,"Pinyin":"jì mó néng fù tuì lǔ zhāng ，fù mó jì fù zuǒ xián wáng ","Tag":null,"Explanation":null,"English":null,"Sort":106,"Dynasty":"明"},{"Id":6297628,"Sentence":"徒与斯世相低昂，韬钤未闲谋稻粱。","Rank":0,"PoetryId":null,"Pinyin":"tú yú sī shì xiāng dī áng ，tāo qián wèi xián móu dào liáng ","Tag":null,"Explanation":null,"English":null,"Sort":107,"Dynasty":"明"},{"Id":6297629,"Sentence":"边事日隳习日荒，西北之陲嗟金汤。","Rank":0,"PoetryId":null,"Pinyin":"biān shì rì huī xǐ rì huāng ，xī běi zhī chuǐ jiē jīn shāng ","Tag":null,"Explanation":null,"English":null,"Sort":108,"Dynasty":"明"},{"Id":6297630,"Sentence":"君看圣代边策长，六十万人俱戎装。","Rank":0,"PoetryId":null,"Pinyin":"jūn kān shèng dài biān cè cháng ，lìu shǐ mò rén jū róng zhuāng ","Tag":null,"Explanation":null,"English":null,"Sort":109,"Dynasty":"明"},{"Id":6297631,"Sentence":"不将筋力答吾皇，方寸何安颜何光！","Rank":0,"PoetryId":null,"Pinyin":"bú jiāng jīn lì dā wú huáng ，fāng cùn hé ān yán hé guāng ","Tag":null,"Explanation":null,"English":null,"Sort":110,"Dynasty":"明"},{"Id":6297632,"Sentence":"蓟门老卒言非狂，令予挥涕立斜阳。","Rank":0,"PoetryId":null,"Pinyin":"jì mén lǎo cù yán fēi kuáng ，ling yú huī tì lì xié yáng ","Tag":null,"Explanation":null,"English":null,"Sort":111,"Dynasty":"明"},{"Id":6297633,"Sentence":"浮生俄顷休回翔，努力人纪与天纲。","Rank":0,"PoetryId":null,"Pinyin":"fú shēng é qing xīu huǐ xiáng ，nǔ lì rén ji yú tiān gāng ","Tag":null,"Explanation":null,"English":null,"Sort":112,"Dynasty":"明"},{"Id":6297634,"Sentence":"为子死孝行聿彰，为臣死忠国之良。","Rank":0,"PoetryId":null,"Pinyin":"wéi zi si xiào háng yù zhāng ，wéi chén si zhōng guó zhī liáng ","Tag":null,"Explanation":null,"English":null,"Sort":113,"Dynasty":"明"},{"Id":6297635,"Sentence":"勿以余词空慨慷，千秋姓字期垂芳。","Rank":0,"PoetryId":null,"Pinyin":"wù yi yú cǐ kōng kǎi kāng ，qiān qīu xìng zì jī chuǐ fāng ","Tag":null,"Explanation":null,"English":null,"Sort":114,"Dynasty":"明"}]}