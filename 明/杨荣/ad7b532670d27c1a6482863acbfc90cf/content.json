{"Id":503346,"Title":"题吴尚书山水图","Dynasty":"明","Author":"杨荣","Context":"青山嵯峨半空立，万叠芙蓉紫烟湿。峰前昨夜春雨深，绕涧飞花水流急。隔屿人烟凡几家，一径苍苔石磴斜。溪回路细长芳草，月落幽林归早鸦。山深洞口行人少，白云飞堕青山杪。恍见沧洲树色微，如闻古寺钟声杳。茅檐日出鸡犬喧，十里烟光连远村。依稀乍疑筼筜谷，彷佛自是桃花源。乃知画者通玄理，点染天机笔锋里。尚书爱此欣得之，素壁高堂见山水。人间美景不易寻，此图直比双南金。玉堂展卷慕清绝，爽气萧萧风满林。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ad7b532670d27c1a6482863acbfc90cf","Step":0,"Verses":[{"Id":6392748,"Sentence":"青山嵯峨半空立，万叠芙蓉紫烟湿。","Rank":0,"PoetryId":null,"Pinyin":"qīng shān cuó é bàn kōng lì ，mò dié fú róng zi yān shī ","Tag":null,"Explanation":null,"English":null,"Sort":0,"Dynasty":"明"},{"Id":6392749,"Sentence":"峰前昨夜春雨深，绕涧飞花水流急。","Rank":0,"PoetryId":null,"Pinyin":"fēng qián zuó yè chūn yǔ shēn ，rào jiàn fēi huā shui lǐu jǐ ","Tag":null,"Explanation":null,"English":null,"Sort":1,"Dynasty":"明"},{"Id":6392750,"Sentence":"隔屿人烟凡几家，一径苍苔石磴斜。","Rank":0,"PoetryId":null,"Pinyin":"gé yǔ rén yān fán jī gū ，yī jìng cāng tāi dàn dèng xié ","Tag":null,"Explanation":null,"English":null,"Sort":2,"Dynasty":"明"},{"Id":6392751,"Sentence":"溪回路细长芳草，月落幽林归早鸦。","Rank":0,"PoetryId":null,"Pinyin":"xī huǐ lù xì cháng fāng cǎo ，yuè là yōu lǐn guī zǎo yā ","Tag":null,"Explanation":null,"English":null,"Sort":3,"Dynasty":"明"},{"Id":6392752,"Sentence":"山深洞口行人少，白云飞堕青山杪。","Rank":0,"PoetryId":null,"Pinyin":"shān shēn dòng kǒu háng rén shǎo ，bái yún fēi duò qīng shān miǎo ","Tag":null,"Explanation":null,"English":null,"Sort":4,"Dynasty":"明"},{"Id":6392753,"Sentence":"恍见沧洲树色微，如闻古寺钟声杳。","Rank":0,"PoetryId":null,"Pinyin":"huǎng jiàn cāng zhōu shù sè wēi ，rú wén gǔ sì zhōng shēng yǎo ","Tag":null,"Explanation":null,"English":null,"Sort":5,"Dynasty":"明"},{"Id":6392754,"Sentence":"茅檐日出鸡犬喧，十里烟光连远村。","Rank":0,"PoetryId":null,"Pinyin":"máo yán rì chū jī quǎn xuān ，shǐ li yān guāng lián yuǎn cūn ","Tag":null,"Explanation":null,"English":null,"Sort":6,"Dynasty":"明"},{"Id":6392755,"Sentence":"依稀乍疑筼筜谷，彷佛自是桃花源。","Rank":0,"PoetryId":null,"Pinyin":"yī xī zhà yǐ yún dāng gǔ ，fǎng fó zì shì táo huā yuán ","Tag":null,"Explanation":null,"English":null,"Sort":7,"Dynasty":"明"},{"Id":6392756,"Sentence":"乃知画者通玄理，点染天机笔锋里。","Rank":0,"PoetryId":null,"Pinyin":"nǎi zhī huà zhě tōng xuán li ，diǎn rǎn tiān jī bi fēng li ","Tag":null,"Explanation":null,"English":null,"Sort":8,"Dynasty":"明"},{"Id":6392757,"Sentence":"尚书爱此欣得之，素壁高堂见山水。","Rank":0,"PoetryId":null,"Pinyin":"shàng shū ài ci xīn dé zhī ，sù bì gāo táng jiàn shān shui ","Tag":null,"Explanation":null,"English":null,"Sort":9,"Dynasty":"明"},{"Id":6392758,"Sentence":"人间美景不易寻，此图直比双南金。","Rank":0,"PoetryId":null,"Pinyin":"rén jiān měi jing bú yì xún ，ci tú zhǐ bi shuāng nā jīn ","Tag":null,"Explanation":null,"English":null,"Sort":10,"Dynasty":"明"},{"Id":6392759,"Sentence":"玉堂展卷慕清绝，爽气萧萧风满林。","Rank":0,"PoetryId":null,"Pinyin":"yù táng zhǎn juǎn mù qīng jué ，shuǎng qì xiāo xiāo fēng mǎn lǐn ","Tag":null,"Explanation":null,"English":null,"Sort":11,"Dynasty":"明"}]}