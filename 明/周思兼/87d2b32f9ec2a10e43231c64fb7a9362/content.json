{"Id":653636,"Title":"望海潮 兴济道中","Dynasty":"明","Author":"周思兼","Context":"苍山烟暝，碧波云淡，画船闲舣蘋洲。人坐镜中，棹停天上，扣舷浩发新讴。斜日水西头，正莺寻芳树，燕绕红楼。谁整雕鞍，拂衣将去更淹留。春风旧日遨游，曾雾迷兰枻，雨滞棠舟。须信当年，五陵年少，争夸肥马轻裘。欲语且还休，问谁家庭院，深锁清秋。杨柳无情，也低眉黛助人愁。","PoertyType":null,"Cipai":"望海潮","Status":1,"Rank":0,"Tag":null,"Explanation":null,"First":null,"Guid":"87d2b32f9ec2a10e43231c64fb7a9362","Step":0,"Verses":[{"Id":6730018,"Sentence":"苍山烟暝，碧波云淡，画船闲舣蘋洲。","Rank":0,"PoetryId":null,"Pinyin":"cāng shān yān mǐng ，bì bō yún dàn ，huà chuán xián yi pǐn zhōu ","Tag":null,"Explanation":null,"English":null,"Sort":0,"Dynasty":"明"},{"Id":6730019,"Sentence":"人坐镜中，棹停天上，扣舷浩发新讴。","Rank":0,"PoetryId":null,"Pinyin":"rén zuò jìng zhōng ，zhào tǐng tiān shǎng ，kòu xián hào fā xīn ōu ","Tag":null,"Explanation":null,"English":null,"Sort":1,"Dynasty":"明"},{"Id":6730020,"Sentence":"斜日水西头，正莺寻芳树，燕绕红楼。","Rank":0,"PoetryId":null,"Pinyin":"xié rì shui xī tóu ，zhēng yīng xún fāng shù ，yān rào gōng lóu ","Tag":null,"Explanation":null,"English":null,"Sort":2,"Dynasty":"明"},{"Id":6730021,"Sentence":"谁整雕鞍，拂衣将去更淹留。","Rank":0,"PoetryId":null,"Pinyin":"shéi zhěng diāo ān ，bì yī jiāng qù gēng yān lǐu ","Tag":null,"Explanation":null,"English":null,"Sort":3,"Dynasty":"明"},{"Id":6730022,"Sentence":"春风旧日遨游，曾雾迷兰枻，雨滞棠舟。","Rank":0,"PoetryId":null,"Pinyin":"chūn fēng jìu rì áo yóu ，céng wù mī lán xiè ，yǔ zhì táng zhōu ","Tag":null,"Explanation":null,"English":null,"Sort":4,"Dynasty":"明"},{"Id":6730023,"Sentence":"须信当年，五陵年少，争夸肥马轻裘。","Rank":0,"PoetryId":null,"Pinyin":"xū xìn dāng nián ，wǔ lǐng nián shǎo ，zhēng kuā féi mǎ qīng qǐu ","Tag":null,"Explanation":null,"English":null,"Sort":5,"Dynasty":"明"},{"Id":6730024,"Sentence":"欲语且还休，问谁家庭院，深锁清秋。","Rank":0,"PoetryId":null,"Pinyin":"yù yǔ jū hái xīu ，wèn shéi gū tǐng yuàn ，shēn suǒ qīng qīu ","Tag":null,"Explanation":null,"English":null,"Sort":6,"Dynasty":"明"},{"Id":6730025,"Sentence":"杨柳无情，也低眉黛助人愁。","Rank":0,"PoetryId":null,"Pinyin":"yáng liu mó qǐng ，yě dī méi dài zhù rén chóu ","Tag":null,"Explanation":null,"English":null,"Sort":7,"Dynasty":"明"}]}