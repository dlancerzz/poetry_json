{"Id":655384,"Title":"追思慈爱堂为武定侯郭勋赋","Dynasty":"明","Author":"王鏊","Context":"苍梧云黯燕云湿，北堂燕山空掩泣。江湖漠漠山重重，高堂人远何嗟及。忆昔前人佐真主，金戈百战开茅土。山河带砺誓始终，奸蠹潜萌中龃龉。床前学语藐诸孤，抱向阊阖闻呱呱。天门九重不可问，十年泣血纷涟如。饮冰齧檗老益坚，中宵抱恨常悁悁。金石可移心不改，茹苦衔哀重吁天。精诚动天天为顾，茆土还加旧名数。金书铁券古元勋，櫜兜戟纛新开府。圣恩重处慈恩深，玉带腰悬自循抚。古云死易立孤难，程婴杵臼犹摧残。谁知女妇伸大义，坐令荀息生厚颜。昊天有极恩罔极，回望燕云长太息。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9af23c9f97b3a1169f6f728cb59bd2f9","Step":0,"Verses":[{"Id":6571483,"Sentence":"苍梧云黯燕云湿，北堂燕山空掩泣。","Rank":0,"PoetryId":null,"Pinyin":"cāng wú yún àn yān yún shī ，běi táng yān shān kōng yǎn qì ","Tag":null,"Explanation":null,"English":null,"Sort":0,"Dynasty":"明"},{"Id":6571484,"Sentence":"江湖漠漠山重重，高堂人远何嗟及。","Rank":0,"PoetryId":null,"Pinyin":"jiāng hú mò mò shān chóng chóng ，gāo táng rén yuǎn hé jiē jǐ ","Tag":null,"Explanation":null,"English":null,"Sort":1,"Dynasty":"明"},{"Id":6571485,"Sentence":"忆昔前人佐真主，金戈百战开茅土。","Rank":0,"PoetryId":null,"Pinyin":"yì xī qián rén zuǒ zhēn zhǔ ，jīn gē bǎi zhàn kāi máo tǔ ","Tag":null,"Explanation":null,"English":null,"Sort":2,"Dynasty":"明"},{"Id":6571486,"Sentence":"山河带砺誓始终，奸蠹潜萌中龃龉。","Rank":0,"PoetryId":null,"Pinyin":"shān hé dài lì shì shi zhōng ，jiān dù qián méng zhōng jǔ yǔ ","Tag":null,"Explanation":null,"English":null,"Sort":3,"Dynasty":"明"},{"Id":6571487,"Sentence":"床前学语藐诸孤，抱向阊阖闻呱呱。","Rank":0,"PoetryId":null,"Pinyin":"chuáng qián xué yǔ miǎo zhū gū ，bào xiàng chāng hé wén gū gū ","Tag":null,"Explanation":null,"English":null,"Sort":4,"Dynasty":"明"},{"Id":6571488,"Sentence":"天门九重不可问，十年泣血纷涟如。","Rank":0,"PoetryId":null,"Pinyin":"tiān mén jiu chóng bú kě wèn ，shǐ nián qì xiě fēn lián rú ","Tag":null,"Explanation":null,"English":null,"Sort":5,"Dynasty":"明"},{"Id":6571489,"Sentence":"饮冰齧檗老益坚，中宵抱恨常悁悁。","Rank":0,"PoetryId":null,"Pinyin":"yin bīng niè bò lǎo yì jiān ，zhōng xiāo bào hèn cháng juàn juàn ","Tag":null,"Explanation":null,"English":null,"Sort":6,"Dynasty":"明"},{"Id":6571490,"Sentence":"金石可移心不改，茹苦衔哀重吁天。","Rank":0,"PoetryId":null,"Pinyin":"jīn dàn kě yǐ xīn bú gǎi ，rú kǔ xián āi chóng xū tiān ","Tag":null,"Explanation":null,"English":null,"Sort":7,"Dynasty":"明"},{"Id":6571491,"Sentence":"精诚动天天为顾，茆土还加旧名数。","Rank":0,"PoetryId":null,"Pinyin":"jīng chéng dòng tiān tiān wéi gù ，máo tǔ hái jiā jìu mǐng shǔ ","Tag":null,"Explanation":null,"English":null,"Sort":8,"Dynasty":"明"},{"Id":6571492,"Sentence":"金书铁券古元勋，櫜兜戟纛新开府。","Rank":0,"PoetryId":null,"Pinyin":"jīn shū tiě quàn gǔ yuán xūn ，gāo dōu ji dào xīn kāi fǔ ","Tag":null,"Explanation":null,"English":null,"Sort":9,"Dynasty":"明"},{"Id":6571493,"Sentence":"圣恩重处慈恩深，玉带腰悬自循抚。","Rank":0,"PoetryId":null,"Pinyin":"shèng ēn chóng chǔ cǐ ēn shēn ，yù dài yāo xuán zì xún fǔ ","Tag":null,"Explanation":null,"English":null,"Sort":10,"Dynasty":"明"},{"Id":6571494,"Sentence":"古云死易立孤难，程婴杵臼犹摧残。","Rank":0,"PoetryId":null,"Pinyin":"gǔ yún si yì lì gū nán ，chéng yīng chǔ jìu yóu cuī cán ","Tag":null,"Explanation":null,"English":null,"Sort":11,"Dynasty":"明"},{"Id":6571495,"Sentence":"谁知女妇伸大义，坐令荀息生厚颜。","Rank":0,"PoetryId":null,"Pinyin":"shéi zhī nǚ fù shēn dà yǐ ，zuò ling xún xī shēng hòu yán ","Tag":null,"Explanation":null,"English":null,"Sort":12,"Dynasty":"明"},{"Id":6571496,"Sentence":"昊天有极恩罔极，回望燕云长太息。","Rank":0,"PoetryId":null,"Pinyin":"hào tiān yǒu jǐ ēn wǎng jǐ ，huǐ wàng yān yún cháng tài xī ","Tag":null,"Explanation":null,"English":null,"Sort":13,"Dynasty":"明"}]}