{"Id":655356,"Title":"东山图寄同年谢少傅","Dynasty":"明","Author":"王鏊","Context":"谢公昔隐东山阿，其如海内苍生何。谢公今隐东山上，海内其若苍生望。东山何在云悠悠，乃在会稽东海之东头。朝攀扶桑枝，夕饮严滩流。谢公昔日登临处，今日公来还钓游。林间世事阅来久，自信忠贞能不朽。蜃嘘楼阁倏当空，世上浮名亦何有。嗟予壮岁每从公，公之心事吾能通。嘉谟动得明主顾，劲气直犯奸邪锋。奸邪作奸今亦已，中外望公犹未起。老松眠壑无万牛，大材为用真难耳。平生不识五侯鲭，屈铁为钩非所能。谗烟谤燄久自熄，不烦桓伊仍抚筝。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5296411107aabf5e72525762871b6283","Step":0,"Verses":[{"Id":6571460,"Sentence":"谢公昔隐东山阿，其如海内苍生何。","Rank":0,"PoetryId":null,"Pinyin":"xiè gōng xī yin dōng shān ā ，jī rú hǎi nèi cāng shēng hé ","Tag":null,"Explanation":null,"English":null,"Sort":0,"Dynasty":"明"},{"Id":6571461,"Sentence":"谢公今隐东山上，海内其若苍生望。","Rank":0,"PoetryId":null,"Pinyin":"xiè gōng jīn yin dōng shān shǎng ，hǎi nèi jī rě cāng shēng wàng ","Tag":null,"Explanation":null,"English":null,"Sort":1,"Dynasty":"明"},{"Id":6571462,"Sentence":"东山何在云悠悠，乃在会稽东海之东头。","Rank":0,"PoetryId":null,"Pinyin":"dōng shān hé zài yún yōu yōu ，nǎi zài huì jī dōng hǎi zhī dōng tóu ","Tag":null,"Explanation":null,"English":null,"Sort":2,"Dynasty":"明"},{"Id":6571463,"Sentence":"朝攀扶桑枝，夕饮严滩流。","Rank":0,"PoetryId":null,"Pinyin":"cháo pān fú sāng zhī ，xī yin yán tān lǐu ","Tag":null,"Explanation":null,"English":null,"Sort":3,"Dynasty":"明"},{"Id":6571464,"Sentence":"谢公昔日登临处，今日公来还钓游。","Rank":0,"PoetryId":null,"Pinyin":"xiè gōng xī rì dēng lǐn chǔ ，jīn rì gōng lái hái diào yóu ","Tag":null,"Explanation":null,"English":null,"Sort":4,"Dynasty":"明"},{"Id":6571465,"Sentence":"林间世事阅来久，自信忠贞能不朽。","Rank":0,"PoetryId":null,"Pinyin":"lǐn jiān shì shì yuè lái jiu ，zì xìn zhōng zhēn néng bú xiu ","Tag":null,"Explanation":null,"English":null,"Sort":5,"Dynasty":"明"},{"Id":6571466,"Sentence":"蜃嘘楼阁倏当空，世上浮名亦何有。","Rank":0,"PoetryId":null,"Pinyin":"shèn shī lóu gé shū dāng kōng ，shì shǎng fú mǐng yì hé yǒu ","Tag":null,"Explanation":null,"English":null,"Sort":6,"Dynasty":"明"},{"Id":6571467,"Sentence":"嗟予壮岁每从公，公之心事吾能通。","Rank":0,"PoetryId":null,"Pinyin":"jiē yú zhuàng suì měi cóng gōng ，gōng zhī xīn shì wú néng tōng ","Tag":null,"Explanation":null,"English":null,"Sort":7,"Dynasty":"明"},{"Id":6571468,"Sentence":"嘉谟动得明主顾，劲气直犯奸邪锋。","Rank":0,"PoetryId":null,"Pinyin":"jiā mó dòng dé mǐng zhǔ gù ，jìn qì zhǐ fàn jiān xié fēng ","Tag":null,"Explanation":null,"English":null,"Sort":8,"Dynasty":"明"},{"Id":6571469,"Sentence":"奸邪作奸今亦已，中外望公犹未起。","Rank":0,"PoetryId":null,"Pinyin":"jiān xié zuō jiān jīn yì yi ，zhōng wài wàng gōng yóu wèi qi ","Tag":null,"Explanation":null,"English":null,"Sort":9,"Dynasty":"明"},{"Id":6571470,"Sentence":"老松眠壑无万牛，大材为用真难耳。","Rank":0,"PoetryId":null,"Pinyin":"lǎo sōng mián hè mó mò nǐu ，dà cái wéi yòng zhēn nán ěr ","Tag":null,"Explanation":null,"English":null,"Sort":10,"Dynasty":"明"},{"Id":6571471,"Sentence":"平生不识五侯鲭，屈铁为钩非所能。","Rank":0,"PoetryId":null,"Pinyin":"pǐng shēng bú shǐ wǔ hóu qīng ，qū tiě wéi gōu fēi suǒ néng ","Tag":null,"Explanation":null,"English":null,"Sort":11,"Dynasty":"明"},{"Id":6571472,"Sentence":"谗烟谤燄久自熄，不烦桓伊仍抚筝。","Rank":0,"PoetryId":null,"Pinyin":"chán yān bàng yàn jiu zì xī ，bú fán huán yī réng fǔ zhēng ","Tag":null,"Explanation":null,"English":null,"Sort":12,"Dynasty":"明"}]}