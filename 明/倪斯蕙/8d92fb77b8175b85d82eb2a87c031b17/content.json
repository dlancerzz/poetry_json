{"Id":556074,"Title":"余自壬辰释褐同白阳毕公谒天官选公得云间李余得楚泽令一行作吏南北各天闻问遂蛩然矣乃公扬历中外骏声蔚起回翔南北周践台部盖吾榜中自眉也不佞蕙自谢铨务一卧二十余年姑从兵燹之后再成小草得侍公于南大司农部也日共朝夕奉以周旋亦奇合哉公地望隆甚中外引领公入筦铨衡晋陟揆席乃公遽以告老求去公何尝老哉上不忍拂公之意暂从其请旦夕且召公矣才赓埙篪遽赋绣衮三十年何握手之难而分袂之易也谬成四章以别 其三","Dynasty":"明","Author":"倪斯蕙","Context":"寥落知交渐渐稀，朔风觱篥话将归。一尊千里悲离席，九罭三章赋衮衣。偏爱丹崖违俗好，岂应白眼傲时非。持筹暂卷丝纶手，且理渔竿上钓矶。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"8d92fb77b8175b85d82eb2a87c031b17","Step":0,"Verses":[{"Id":7072176,"Sentence":"寥落知交渐渐稀，朔风觱篥话将归。","Rank":0,"PoetryId":null,"Pinyin":"liáo là zhī jiāo jiān jiān xī ，shuò fēng bì lì huà jiāng guī ","Tag":null,"Explanation":null,"English":null,"Sort":0,"Dynasty":"明"},{"Id":7072177,"Sentence":"一尊千里悲离席，九罭三章赋衮衣。","Rank":0,"PoetryId":null,"Pinyin":"yī zūn qiān li bēi lǐ xǐ ，jiu yù sān zhāng fù gǔn yī ","Tag":null,"Explanation":null,"English":null,"Sort":1,"Dynasty":"明"},{"Id":7072178,"Sentence":"偏爱丹崖违俗好，岂应白眼傲时非。","Rank":0,"PoetryId":null,"Pinyin":"piān ài dān yá wéi sú hǎo ，qi yīng bái yǎn ào shǐ fēi ","Tag":null,"Explanation":null,"English":null,"Sort":2,"Dynasty":"明"},{"Id":7072179,"Sentence":"持筹暂卷丝纶手，且理渔竿上钓矶。","Rank":0,"PoetryId":null,"Pinyin":"chǐ chóu zàn juǎn sī guān shǒu ，jū li yú gān shǎng diào jī ","Tag":null,"Explanation":null,"English":null,"Sort":3,"Dynasty":"明"}]}