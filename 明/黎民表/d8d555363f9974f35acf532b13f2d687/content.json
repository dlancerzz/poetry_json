{"Id":700742,"Title":"留都","Dynasty":"明","Author":"黎民表","Context":"钟阜郁岧峣，河山望不遥。神宫侵日月，辇路上烟霄。弓与龙髯堕，笙随鹤驭飘。金凫知不灭，绛节下朝朝。六㝢神猷焕，三垓睿览存。铸金成九鼎，剪叶建诸藩。玉历调元气，琼枝荫本根。叨逢中兴日，不改旧乾坤。成龙占王气，游凤记高台。山色荆衡尽，江源巴蜀来。庙谟资一德，天险仗群材。壮观今如此，中流讵足哀。铜爵标霞外，金茎擢汉间。祥基开白水，御苑跨黄山。殿古宵钟彻，花深委佩闲。苍苍后湖月，应载凤游还。紫署招延地，时髦尽逸群。镐京陪湛露，韶舞续卿云。秀抱江河润，光生草木文。菁莪今日化，慷慨忆殊勋。伊昔风云际，谁依日月光。鹿穷归历数，龙变化侯王。俎豆丹青里，江山剑戟傍。铅刀思一骋，流恨向宫墙。水府荒南国，江津控百蛮。登秋来橘柚，踰海贡琅玕。岁月龙编远，风烟鸟道寒。朝宗真此地，王会万年看。幽蓟称岩甸，重襟亦在斯。尚纡南顾策，数费北门师。霜悴青苗尽，秋深赤羽驰。谁能如贾谊，流涕向明时。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"d8d555363f9974f35acf532b13f2d687","Step":0,"Verses":[{"Id":6519623,"Sentence":"钟阜郁岧峣，河山望不遥。","Rank":0,"PoetryId":null,"Pinyin":"zhōng fù yù tiáo yáo ，hé shān wàng bú yáo ","Tag":null,"Explanation":null,"English":null,"Sort":0,"Dynasty":"明"},{"Id":6519624,"Sentence":"神宫侵日月，辇路上烟霄。","Rank":0,"PoetryId":null,"Pinyin":"shén gōng qīn rì yuè ，niǎn lù shǎng yān xiāo ","Tag":null,"Explanation":null,"English":null,"Sort":1,"Dynasty":"明"},{"Id":6519625,"Sentence":"弓与龙髯堕，笙随鹤驭飘。","Rank":0,"PoetryId":null,"Pinyin":"gōng yú lóng rán duò ，shēng suǐ hè yù piāo ","Tag":null,"Explanation":null,"English":null,"Sort":2,"Dynasty":"明"},{"Id":6519626,"Sentence":"金凫知不灭，绛节下朝朝。","Rank":0,"PoetryId":null,"Pinyin":"jīn fú zhī bú miè ，jiàng jiē xià cháo cháo ","Tag":null,"Explanation":null,"English":null,"Sort":3,"Dynasty":"明"},{"Id":6519627,"Sentence":"六㝢神猷焕，三垓睿览存。","Rank":0,"PoetryId":null,"Pinyin":"lìu 㝢shén yóu huàn ，sān gāi ruì lǎn cún ","Tag":null,"Explanation":null,"English":null,"Sort":4,"Dynasty":"明"},{"Id":6519628,"Sentence":"铸金成九鼎，剪叶建诸藩。","Rank":0,"PoetryId":null,"Pinyin":"zhù jīn chéng jiu ding ，jiǎn xié jiàn zhū fān ","Tag":null,"Explanation":null,"English":null,"Sort":5,"Dynasty":"明"},{"Id":6519629,"Sentence":"玉历调元气，琼枝荫本根。","Rank":0,"PoetryId":null,"Pinyin":"yù lì diào yuán qì ，qióng zhī yīn běn gēn ","Tag":null,"Explanation":null,"English":null,"Sort":6,"Dynasty":"明"},{"Id":6519630,"Sentence":"叨逢中兴日，不改旧乾坤。","Rank":0,"PoetryId":null,"Pinyin":"dāo féng zhōng xīng rì ，bú gǎi jìu gān kūn ","Tag":null,"Explanation":null,"English":null,"Sort":7,"Dynasty":"明"},{"Id":6519631,"Sentence":"成龙占王气，游凤记高台。","Rank":0,"PoetryId":null,"Pinyin":"chéng lóng zhān wáng qì ，yóu fèng jì gāo tāi ","Tag":null,"Explanation":null,"English":null,"Sort":8,"Dynasty":"明"},{"Id":6519632,"Sentence":"山色荆衡尽，江源巴蜀来。","Rank":0,"PoetryId":null,"Pinyin":"shān sè jīng héng jin ，jiāng yuán bā shǔ lái ","Tag":null,"Explanation":null,"English":null,"Sort":9,"Dynasty":"明"},{"Id":6519633,"Sentence":"庙谟资一德，天险仗群材。","Rank":0,"PoetryId":null,"Pinyin":"miào mó zī yī dé ，tiān xiǎn zhàng qún cái ","Tag":null,"Explanation":null,"English":null,"Sort":10,"Dynasty":"明"},{"Id":6519634,"Sentence":"壮观今如此，中流讵足哀。","Rank":0,"PoetryId":null,"Pinyin":"zhuàng guān jīn rú ci ，zhōng lǐu jù zú āi ","Tag":null,"Explanation":null,"English":null,"Sort":11,"Dynasty":"明"},{"Id":6519635,"Sentence":"铜爵标霞外，金茎擢汉间。","Rank":0,"PoetryId":null,"Pinyin":"tóng jué biāo xiá wài ，jīn jīng zhuó hàn jiān ","Tag":null,"Explanation":null,"English":null,"Sort":12,"Dynasty":"明"},{"Id":6519636,"Sentence":"祥基开白水，御苑跨黄山。","Rank":0,"PoetryId":null,"Pinyin":"xiáng jī kāi bái shui ，yù yuàn kuà huáng shān ","Tag":null,"Explanation":null,"English":null,"Sort":13,"Dynasty":"明"},{"Id":6519637,"Sentence":"殿古宵钟彻，花深委佩闲。","Rank":0,"PoetryId":null,"Pinyin":"diàn gǔ xiāo zhōng chè ，huā shēn wēi pèi xián ","Tag":null,"Explanation":null,"English":null,"Sort":14,"Dynasty":"明"},{"Id":6519638,"Sentence":"苍苍后湖月，应载凤游还。","Rank":0,"PoetryId":null,"Pinyin":"cāng cāng hòu hú yuè ，yīng zǎi fèng yóu hái ","Tag":null,"Explanation":null,"English":null,"Sort":15,"Dynasty":"明"},{"Id":6519639,"Sentence":"紫署招延地，时髦尽逸群。","Rank":0,"PoetryId":null,"Pinyin":"zi shǔ qiáo yán 地，shǐ máo jin yì qún ","Tag":null,"Explanation":null,"English":null,"Sort":16,"Dynasty":"明"},{"Id":6519640,"Sentence":"镐京陪湛露，韶舞续卿云。","Rank":0,"PoetryId":null,"Pinyin":"gǎo jīng péi zhàn lòu ，sháo wǔ xù qīng yún ","Tag":null,"Explanation":null,"English":null,"Sort":17,"Dynasty":"明"},{"Id":6519641,"Sentence":"秀抱江河润，光生草木文。","Rank":0,"PoetryId":null,"Pinyin":"xìu bào jiāng hé rùn ，guāng shēng cǎo mù wén ","Tag":null,"Explanation":null,"English":null,"Sort":18,"Dynasty":"明"},{"Id":6519642,"Sentence":"菁莪今日化，慷慨忆殊勋。","Rank":0,"PoetryId":null,"Pinyin":"jīng é jīn rì huā ，kāng kǎi yì shū xūn ","Tag":null,"Explanation":null,"English":null,"Sort":19,"Dynasty":"明"},{"Id":6519643,"Sentence":"伊昔风云际，谁依日月光。","Rank":0,"PoetryId":null,"Pinyin":"yī xī fēng yún jì ，shéi yī rì yuè guāng ","Tag":null,"Explanation":null,"English":null,"Sort":20,"Dynasty":"明"},{"Id":6519644,"Sentence":"鹿穷归历数，龙变化侯王。","Rank":0,"PoetryId":null,"Pinyin":"lù qióng guī lì shǔ ，lóng biàn huā hóu wáng ","Tag":null,"Explanation":null,"English":null,"Sort":21,"Dynasty":"明"},{"Id":6519645,"Sentence":"俎豆丹青里，江山剑戟傍。","Rank":0,"PoetryId":null,"Pinyin":"zǔ dòu dān qīng li ，jiāng shān jiàn ji bàng ","Tag":null,"Explanation":null,"English":null,"Sort":22,"Dynasty":"明"},{"Id":6519646,"Sentence":"铅刀思一骋，流恨向宫墙。","Rank":0,"PoetryId":null,"Pinyin":"qiān dāo sāi yī chěng ，lǐu hèn xiàng gōng qiáng ","Tag":null,"Explanation":null,"English":null,"Sort":23,"Dynasty":"明"},{"Id":6519647,"Sentence":"水府荒南国，江津控百蛮。","Rank":0,"PoetryId":null,"Pinyin":"shui fǔ huāng nā guó ，jiāng jīn kòng bǎi mán ","Tag":null,"Explanation":null,"English":null,"Sort":24,"Dynasty":"明"},{"Id":6519648,"Sentence":"登秋来橘柚，踰海贡琅玕。","Rank":0,"PoetryId":null,"Pinyin":"dēng qīu lái jú yóu ，yáo hǎi gòng láng gān ","Tag":null,"Explanation":null,"English":null,"Sort":25,"Dynasty":"明"},{"Id":6519649,"Sentence":"岁月龙编远，风烟鸟道寒。","Rank":0,"PoetryId":null,"Pinyin":"suì yuè lóng biān yuǎn ，fēng yān diǎo dāo hán ","Tag":null,"Explanation":null,"English":null,"Sort":26,"Dynasty":"明"},{"Id":6519650,"Sentence":"朝宗真此地，王会万年看。","Rank":0,"PoetryId":null,"Pinyin":"cháo zōng zhēn ci 地，wáng huì mò nián kān ","Tag":null,"Explanation":null,"English":null,"Sort":27,"Dynasty":"明"},{"Id":6519651,"Sentence":"幽蓟称岩甸，重襟亦在斯。","Rank":0,"PoetryId":null,"Pinyin":"yōu jì chèn yán diàn ，chóng jīn yì zài sī ","Tag":null,"Explanation":null,"English":null,"Sort":28,"Dynasty":"明"},{"Id":6519652,"Sentence":"尚纡南顾策，数费北门师。","Rank":0,"PoetryId":null,"Pinyin":"shàng yū nā gù cè ，shǔ fèi běi mén shī ","Tag":null,"Explanation":null,"English":null,"Sort":29,"Dynasty":"明"},{"Id":6519653,"Sentence":"霜悴青苗尽，秋深赤羽驰。","Rank":0,"PoetryId":null,"Pinyin":"shuāng cuì qīng miáo jin ，qīu shēn chì yǔ chǐ ","Tag":null,"Explanation":null,"English":null,"Sort":30,"Dynasty":"明"},{"Id":6519654,"Sentence":"谁能如贾谊，流涕向明时。","Rank":0,"PoetryId":null,"Pinyin":"shéi néng rú gǔ yì ，lǐu tì xiàng mǐng shǐ ","Tag":null,"Explanation":null,"English":null,"Sort":31,"Dynasty":"明"}]}