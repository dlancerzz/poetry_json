{"Id":529882,"Title":"秋岩","Dynasty":"明","Author":"黎民表","Context":"江上矗诸峰，奇观不易逢。波光濯翡翠，山色隐芙蓉。野旷馀烟敛，川长积气冲。近窥龙虎丽，遥带凤凰重。丁令回孤鹤，茆君驭两龙。秖怜幽谷赏，还蹑逸人踪。发穴搜金简，疏流导玉淙。霤承清露泫，几迸紫苔封。列籍随原草，披襟抚涧松。鸾游企霄汉，鸿矫避矰罿。疲薾惭高驾，逍遥命短筇。丹砂如可学，脱屣幸相从。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"f24d814036490870b021ac6e19d0d8c3","Step":0,"Verses":[{"Id":6951960,"Sentence":"江上矗诸峰，奇观不易逢。","Rank":0,"PoetryId":null,"Pinyin":"jiāng shǎng chù zhū fēng ，jī guān bú yì féng ","Tag":null,"Explanation":null,"English":null,"Sort":0,"Dynasty":"明"},{"Id":6951961,"Sentence":"波光濯翡翠，山色隐芙蓉。","Rank":0,"PoetryId":null,"Pinyin":"bō guāng zhuó fěi cuì ，shān sè yin fú róng ","Tag":null,"Explanation":null,"English":null,"Sort":1,"Dynasty":"明"},{"Id":6951962,"Sentence":"野旷馀烟敛，川长积气冲。","Rank":0,"PoetryId":null,"Pinyin":"yě kuàng yú yān liǎn ，chuān cháng jī qì chōng ","Tag":null,"Explanation":null,"English":null,"Sort":2,"Dynasty":"明"},{"Id":6951963,"Sentence":"近窥龙虎丽，遥带凤凰重。","Rank":0,"PoetryId":null,"Pinyin":"jìn kuī lóng hū lǐ ，yáo dài fèng huáng chóng ","Tag":null,"Explanation":null,"English":null,"Sort":3,"Dynasty":"明"},{"Id":6951964,"Sentence":"丁令回孤鹤，茆君驭两龙。","Rank":0,"PoetryId":null,"Pinyin":"dīng ling huǐ gū hè ，máo jūn yù liǎng lóng ","Tag":null,"Explanation":null,"English":null,"Sort":4,"Dynasty":"明"},{"Id":6951965,"Sentence":"秖怜幽谷赏，还蹑逸人踪。","Rank":0,"PoetryId":null,"Pinyin":"zhī lián yōu gǔ shǎng ，hái niè yì rén zōng ","Tag":null,"Explanation":null,"English":null,"Sort":5,"Dynasty":"明"},{"Id":6951966,"Sentence":"发穴搜金简，疏流导玉淙。","Rank":0,"PoetryId":null,"Pinyin":"fā xué sōu jīn jiǎn ，shū lǐu dǎo yù cóng ","Tag":null,"Explanation":null,"English":null,"Sort":6,"Dynasty":"明"},{"Id":6951967,"Sentence":"霤承清露泫，几迸紫苔封。","Rank":0,"PoetryId":null,"Pinyin":"lìu chéng qīng lòu xuàn ，jī bèng zi tāi fēng ","Tag":null,"Explanation":null,"English":null,"Sort":7,"Dynasty":"明"},{"Id":6951968,"Sentence":"列籍随原草，披襟抚涧松。","Rank":0,"PoetryId":null,"Pinyin":"liè jǐ suǐ yuán cǎo ，pī jīn fǔ jiàn sōng ","Tag":null,"Explanation":null,"English":null,"Sort":8,"Dynasty":"明"},{"Id":6951969,"Sentence":"鸾游企霄汉，鸿矫避矰罿。","Rank":0,"PoetryId":null,"Pinyin":"luán yóu qi xiāo hàn ，hóng jiáo bì zēng chōng ","Tag":null,"Explanation":null,"English":null,"Sort":9,"Dynasty":"明"},{"Id":6951970,"Sentence":"疲薾惭高驾，逍遥命短筇。","Rank":0,"PoetryId":null,"Pinyin":"pǐ ěr cán gāo jià ，xiāo yáo mìng duǎn qióng ","Tag":null,"Explanation":null,"English":null,"Sort":10,"Dynasty":"明"},{"Id":6951971,"Sentence":"丹砂如可学，脱屣幸相从。","Rank":0,"PoetryId":null,"Pinyin":"dān shā rú kě xué ，tuō xi xìng xiāng cóng ","Tag":null,"Explanation":null,"English":null,"Sort":11,"Dynasty":"明"}]}