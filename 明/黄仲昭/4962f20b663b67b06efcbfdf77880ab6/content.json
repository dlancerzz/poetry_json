{"Id":551506,"Title":"题魏宪长山水四首 其一 春景","Dynasty":"明","Author":"黄仲昭","Context":"乾坤昨夜东风起，春入林峦绚青紫。眼前风物有如此，世间何处差可拟。初疑皇都二月时，花衢柳陌相蔽亏。使君退直金銮殿，独骑骢马行春熙。又疑五羊城下路，海色山光杂烟树。使君按节观民风，星轺时向棠阴驻。又疑山水如钱塘，雨馀处处民耕桑。使君分宪恤民隐，阴崖寒谷回春阳。又疑风光似南浦，滕王高阁临江渚。使君持宪豺虎藏，千里湖山民按堵。兹图虽云咫尺中，俯仰意态应无穷。题诗愧无五彩笔，为君聊纪曾游踪。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"4962f20b663b67b06efcbfdf77880ab6","Step":0,"Verses":[{"Id":6407026,"Sentence":"乾坤昨夜东风起，春入林峦绚青紫。","Rank":0,"PoetryId":null,"Pinyin":"gān kūn zuó yè dōng fēng qi ，chūn rù lǐn luán xuàn qīng zi ","Tag":null,"Explanation":null,"English":null,"Sort":0,"Dynasty":"明"},{"Id":6407027,"Sentence":"眼前风物有如此，世间何处差可拟。","Rank":0,"PoetryId":null,"Pinyin":"yǎn qián fēng wù yǒu rú ci ，shì jiān hé chǔ chā kě ni ","Tag":null,"Explanation":null,"English":null,"Sort":1,"Dynasty":"明"},{"Id":6407028,"Sentence":"初疑皇都二月时，花衢柳陌相蔽亏。","Rank":0,"PoetryId":null,"Pinyin":"chū yǐ huáng dōu èr yuè shǐ ，huā qú liu mò xiāng bì kuī ","Tag":null,"Explanation":null,"English":null,"Sort":2,"Dynasty":"明"},{"Id":6407029,"Sentence":"使君退直金銮殿，独骑骢马行春熙。","Rank":0,"PoetryId":null,"Pinyin":"shi jūn tuì zhǐ jīn luán diàn ，dú jì cōng mǎ háng chūn xī ","Tag":null,"Explanation":null,"English":null,"Sort":3,"Dynasty":"明"},{"Id":6407030,"Sentence":"又疑五羊城下路，海色山光杂烟树。","Rank":0,"PoetryId":null,"Pinyin":"yòu yǐ wǔ yáng chéng xià lù ，hǎi sè shān guāng zá yān shù ","Tag":null,"Explanation":null,"English":null,"Sort":4,"Dynasty":"明"},{"Id":6407031,"Sentence":"使君按节观民风，星轺时向棠阴驻。","Rank":0,"PoetryId":null,"Pinyin":"shi jūn àn jiē guān mǐn fēng ，xīng yáo shǐ xiàng táng yīn zhù ","Tag":null,"Explanation":null,"English":null,"Sort":5,"Dynasty":"明"},{"Id":6407032,"Sentence":"又疑山水如钱塘，雨馀处处民耕桑。","Rank":0,"PoetryId":null,"Pinyin":"yòu yǐ shān shui rú qián táng ，yǔ yú chǔ chǔ mǐn gēng sāng ","Tag":null,"Explanation":null,"English":null,"Sort":6,"Dynasty":"明"},{"Id":6407033,"Sentence":"使君分宪恤民隐，阴崖寒谷回春阳。","Rank":0,"PoetryId":null,"Pinyin":"shi jūn fēn xiǎn xù mǐn yin ，yīn yá hán gǔ huǐ chūn yáng ","Tag":null,"Explanation":null,"English":null,"Sort":7,"Dynasty":"明"},{"Id":6407034,"Sentence":"又疑风光似南浦，滕王高阁临江渚。","Rank":0,"PoetryId":null,"Pinyin":"yòu yǐ fēng guāng shì nā pǔ ，téng wáng gāo gé lǐn jiāng zhǔ ","Tag":null,"Explanation":null,"English":null,"Sort":8,"Dynasty":"明"},{"Id":6407035,"Sentence":"使君持宪豺虎藏，千里湖山民按堵。","Rank":0,"PoetryId":null,"Pinyin":"shi jūn chǐ xiǎn chái hū cáng ，qiān li hú shān mǐn àn dǔ ","Tag":null,"Explanation":null,"English":null,"Sort":9,"Dynasty":"明"},{"Id":6407036,"Sentence":"兹图虽云咫尺中，俯仰意态应无穷。","Rank":0,"PoetryId":null,"Pinyin":"cǐ tú suī yún zhi chě zhōng ，fǔ yǎng yì tài yīng mó qióng ","Tag":null,"Explanation":null,"English":null,"Sort":10,"Dynasty":"明"},{"Id":6407037,"Sentence":"题诗愧无五彩笔，为君聊纪曾游踪。","Rank":0,"PoetryId":null,"Pinyin":"tǐ shī kuì mó wǔ cǎi bi ，wéi jūn liáo ji céng yóu zōng ","Tag":null,"Explanation":null,"English":null,"Sort":11,"Dynasty":"明"}]}