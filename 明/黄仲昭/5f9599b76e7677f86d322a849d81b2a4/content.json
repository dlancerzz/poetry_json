{"Id":551549,"Title":"田家词","Dynasty":"明","Author":"黄仲昭","Context":"官府年来恣徵讨，里正登门急于火。三冬过半稻初登，翻说今年稻熟早。家人相率往田间，协力无分少与老。短镰一派穫声齐，数亩黄云随手倒。背负肩任初上场，男共播扬女舂捣。里正醉饱才出门，督邮复自城中造。急将贱粜纳官需，且免官刑相苦恼。回首场头稻已空，一年生死良难保。小儿弹泪向西风，说曾田畔拾馀稻。阿翁回语儿无啼，尚冀明年官府好。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"5f9599b76e7677f86d322a849d81b2a4","Step":0,"Verses":[{"Id":6456899,"Sentence":"官府年来恣徵讨，里正登门急于火。","Rank":0,"PoetryId":null,"Pinyin":"guān fǔ nián lái zì zhēng tǎo ，li zhēng dēng mén jǐ yú huǒ ","Tag":null,"Explanation":null,"English":null,"Sort":0,"Dynasty":"明"},{"Id":6456900,"Sentence":"三冬过半稻初登，翻说今年稻熟早。","Rank":0,"PoetryId":null,"Pinyin":"sān dōng guō bàn dào chū dēng ，fān shuì jīn nián dào shóu zǎo ","Tag":null,"Explanation":null,"English":null,"Sort":1,"Dynasty":"明"},{"Id":6456901,"Sentence":"家人相率往田间，协力无分少与老。","Rank":0,"PoetryId":null,"Pinyin":"gū rén xiāng lǜ wǎng tián jiān ，xié lì mó fēn shǎo yú lǎo ","Tag":null,"Explanation":null,"English":null,"Sort":2,"Dynasty":"明"},{"Id":6456902,"Sentence":"短镰一派穫声齐，数亩黄云随手倒。","Rank":0,"PoetryId":null,"Pinyin":"duǎn lián yī pā hù shēng jì ，shǔ mǔ huáng yún suǐ shǒu dǎo ","Tag":null,"Explanation":null,"English":null,"Sort":3,"Dynasty":"明"},{"Id":6456903,"Sentence":"背负肩任初上场，男共播扬女舂捣。","Rank":0,"PoetryId":null,"Pinyin":"bēi fù jiān rén chū shǎng cháng ，nán gōng bō yáng nǚ chōng dǎo ","Tag":null,"Explanation":null,"English":null,"Sort":4,"Dynasty":"明"},{"Id":6456904,"Sentence":"里正醉饱才出门，督邮复自城中造。","Rank":0,"PoetryId":null,"Pinyin":"li zhēng zuì bǎo cái chū mén ，dū yóu fù zì chéng zhōng zào ","Tag":null,"Explanation":null,"English":null,"Sort":5,"Dynasty":"明"},{"Id":6456905,"Sentence":"急将贱粜纳官需，且免官刑相苦恼。","Rank":0,"PoetryId":null,"Pinyin":"jǐ jiāng jiàn tiào nà guān xū ，jū miǎn guān xǐng xiāng kǔ nǎo ","Tag":null,"Explanation":null,"English":null,"Sort":6,"Dynasty":"明"},{"Id":6456906,"Sentence":"回首场头稻已空，一年生死良难保。","Rank":0,"PoetryId":null,"Pinyin":"huǐ shǒu cháng tóu dào yi kōng ，yī nián shēng si liáng nán bǎo ","Tag":null,"Explanation":null,"English":null,"Sort":7,"Dynasty":"明"},{"Id":6456907,"Sentence":"小儿弹泪向西风，说曾田畔拾馀稻。","Rank":0,"PoetryId":null,"Pinyin":"xiǎo ér dàn lèi xiàng xī fēng ，shuì céng tián pàn shè yú dào ","Tag":null,"Explanation":null,"English":null,"Sort":8,"Dynasty":"明"},{"Id":6456908,"Sentence":"阿翁回语儿无啼，尚冀明年官府好。","Rank":0,"PoetryId":null,"Pinyin":"ā wēng huǐ yǔ ér mó tǐ ，shàng jì mǐng nián guān fǔ hǎo ","Tag":null,"Explanation":null,"English":null,"Sort":9,"Dynasty":"明"}]}