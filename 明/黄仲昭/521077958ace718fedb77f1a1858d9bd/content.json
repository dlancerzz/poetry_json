{"Id":697719,"Title":"梨岭道中十八首","Dynasty":"明","Author":"黄仲昭","Context":"古树吼寒风，危峰映夕照。对景独伤怀，厌听哀猿啸。翠壁泻寒泉，苍林栖薄雾。日暮白云深，忘却闽关路。枫叶飘残红，松林生寒碧。役役世上人，奔走不遑息。深林蔽夕阳，寒泉泻苍壁。双亲久别离，瞻云情罔极。峰高觉涧深，山转疑路绝。村远投宿迟，松梢挂新月。地暖树未凋，腊残梅欲放。无端景物奇，妆点诗怀壮。孤鹤唳苍松，哀猿啸寒月。游子久未归，对景乡心切。鸟道碧苔封，断桥芳草没。峰危似虎蹲，树古如龙屈。古寺倚云岑，幽亭阚乌道。肩舆行处高，西风落人帽。衰草绕山深，暗泉缘涧响。岧峣岭路高，白云随足长。花发不知名，水落石潭响。山川争秀丽，吟馀足清赏。树拥碧山深，水急寒滩浅。佳景难收拾，新诗谩裁剪。野烧明荒山，寒林覆深涧。风景役吟魂，忘却浮生叹。白石积苍苔，青林杂红树。翘首望乡山，云深知何处。风飘野菊香，霜压山枫败。客思谁能宽，赖有同袍在。溪转板桥斜，峰回鸟道曲。山泉最可人，清音漱寒玉。断霞横苍山，淡烟迷远树。草傍幽泉生，冰凝如玉箸。花开不为春，路湿非关雨。空谷一声传，山川学人语。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"521077958ace718fedb77f1a1858d9bd","Step":0,"Verses":[{"Id":6302077,"Sentence":"古树吼寒风，危峰映夕照。","Rank":0,"PoetryId":null,"Pinyin":"gǔ shù hǒu hán fēng ，wēi fēng yìng xī zhào ","Tag":null,"Explanation":null,"English":null,"Sort":0,"Dynasty":"明"},{"Id":6302078,"Sentence":"对景独伤怀，厌听哀猿啸。","Rank":0,"PoetryId":null,"Pinyin":"duì jing dú shāng huái ，yā tīng āi yuán xiào ","Tag":null,"Explanation":null,"English":null,"Sort":1,"Dynasty":"明"},{"Id":6302079,"Sentence":"翠壁泻寒泉，苍林栖薄雾。","Rank":0,"PoetryId":null,"Pinyin":"cuì bì xiè hán quán ，cāng lǐn qī báo wù ","Tag":null,"Explanation":null,"English":null,"Sort":2,"Dynasty":"明"},{"Id":6302080,"Sentence":"日暮白云深，忘却闽关路。","Rank":0,"PoetryId":null,"Pinyin":"rì mù bái yún shēn ，wàng què min guān lù ","Tag":null,"Explanation":null,"English":null,"Sort":3,"Dynasty":"明"},{"Id":6302081,"Sentence":"枫叶飘残红，松林生寒碧。","Rank":0,"PoetryId":null,"Pinyin":"fēng xié piāo cán gōng ，sōng lǐn shēng hán bì ","Tag":null,"Explanation":null,"English":null,"Sort":4,"Dynasty":"明"},{"Id":6302082,"Sentence":"役役世上人，奔走不遑息。","Rank":0,"PoetryId":null,"Pinyin":"yì yì shì shǎng rén ，bēn zǒu bú huáng xī ","Tag":null,"Explanation":null,"English":null,"Sort":5,"Dynasty":"明"},{"Id":6302083,"Sentence":"深林蔽夕阳，寒泉泻苍壁。","Rank":0,"PoetryId":null,"Pinyin":"shēn lǐn bì xī yáng ，hán quán xiè cāng bì ","Tag":null,"Explanation":null,"English":null,"Sort":6,"Dynasty":"明"},{"Id":6302084,"Sentence":"双亲久别离，瞻云情罔极。","Rank":0,"PoetryId":null,"Pinyin":"shuāng qīn jiu bié lǐ ，zhān yún qǐng wǎng jǐ ","Tag":null,"Explanation":null,"English":null,"Sort":7,"Dynasty":"明"},{"Id":6302085,"Sentence":"峰高觉涧深，山转疑路绝。","Rank":0,"PoetryId":null,"Pinyin":"fēng gāo jiào jiàn shēn ，shān zhuǎi yǐ lù jué ","Tag":null,"Explanation":null,"English":null,"Sort":8,"Dynasty":"明"},{"Id":6302086,"Sentence":"村远投宿迟，松梢挂新月。","Rank":0,"PoetryId":null,"Pinyin":"cūn yuǎn tóu sù chǐ ，sōng sào guà xīn yuè ","Tag":null,"Explanation":null,"English":null,"Sort":9,"Dynasty":"明"},{"Id":6302087,"Sentence":"地暖树未凋，腊残梅欲放。","Rank":0,"PoetryId":null,"Pinyin":"地nuǎn shù wèi diāo ，là cán méi yù fàng ","Tag":null,"Explanation":null,"English":null,"Sort":10,"Dynasty":"明"},{"Id":6302088,"Sentence":"无端景物奇，妆点诗怀壮。","Rank":0,"PoetryId":null,"Pinyin":"mó duān jing wù jī ，zhuāng diǎn shī huái zhuàng ","Tag":null,"Explanation":null,"English":null,"Sort":11,"Dynasty":"明"},{"Id":6302089,"Sentence":"孤鹤唳苍松，哀猿啸寒月。","Rank":0,"PoetryId":null,"Pinyin":"gū hè lì cāng sōng ，āi yuán xiào hán yuè ","Tag":null,"Explanation":null,"English":null,"Sort":12,"Dynasty":"明"},{"Id":6302090,"Sentence":"游子久未归，对景乡心切。","Rank":0,"PoetryId":null,"Pinyin":"yóu zi jiu wèi guī ，duì jing xiāng xīn qiē ","Tag":null,"Explanation":null,"English":null,"Sort":13,"Dynasty":"明"},{"Id":6302091,"Sentence":"鸟道碧苔封，断桥芳草没。","Rank":0,"PoetryId":null,"Pinyin":"diǎo dāo bì tāi fēng ，duàn qiáo fāng cǎo méi ","Tag":null,"Explanation":null,"English":null,"Sort":14,"Dynasty":"明"},{"Id":6302092,"Sentence":"峰危似虎蹲，树古如龙屈。","Rank":0,"PoetryId":null,"Pinyin":"fēng wēi shì hū cún ，shù gǔ rú lóng qū ","Tag":null,"Explanation":null,"English":null,"Sort":15,"Dynasty":"明"},{"Id":6302093,"Sentence":"古寺倚云岑，幽亭阚乌道。","Rank":0,"PoetryId":null,"Pinyin":"gǔ sì yi yún cén ，yōu tǐng hǎn wū dāo ","Tag":null,"Explanation":null,"English":null,"Sort":16,"Dynasty":"明"},{"Id":6302094,"Sentence":"肩舆行处高，西风落人帽。","Rank":0,"PoetryId":null,"Pinyin":"jiān yú háng chǔ gāo ，xī fēng là rén mào ","Tag":null,"Explanation":null,"English":null,"Sort":17,"Dynasty":"明"},{"Id":6302095,"Sentence":"衰草绕山深，暗泉缘涧响。","Rank":0,"PoetryId":null,"Pinyin":"cuī cǎo rào shān shēn ，àn quán yuán jiàn xiǎng ","Tag":null,"Explanation":null,"English":null,"Sort":18,"Dynasty":"明"},{"Id":6302096,"Sentence":"岧峣岭路高，白云随足长。","Rank":0,"PoetryId":null,"Pinyin":"tiáo yáo ling lù gāo ，bái yún suǐ zú cháng ","Tag":null,"Explanation":null,"English":null,"Sort":19,"Dynasty":"明"},{"Id":6302097,"Sentence":"花发不知名，水落石潭响。","Rank":0,"PoetryId":null,"Pinyin":"huā fā bú zhī mǐng ，shui là dàn tán xiǎng ","Tag":null,"Explanation":null,"English":null,"Sort":20,"Dynasty":"明"},{"Id":6302098,"Sentence":"山川争秀丽，吟馀足清赏。","Rank":0,"PoetryId":null,"Pinyin":"shān chuān zhēng xìu lǐ ，yǐn yú zú qīng shǎng ","Tag":null,"Explanation":null,"English":null,"Sort":21,"Dynasty":"明"},{"Id":6302099,"Sentence":"树拥碧山深，水急寒滩浅。","Rank":0,"PoetryId":null,"Pinyin":"shù yōng bì shān shēn ，shui jǐ hán tān jiān ","Tag":null,"Explanation":null,"English":null,"Sort":22,"Dynasty":"明"},{"Id":6302100,"Sentence":"佳景难收拾，新诗谩裁剪。","Rank":0,"PoetryId":null,"Pinyin":"jiā jing nán shōu shè ，xīn shī mán cái jiǎn ","Tag":null,"Explanation":null,"English":null,"Sort":23,"Dynasty":"明"},{"Id":6302101,"Sentence":"野烧明荒山，寒林覆深涧。","Rank":0,"PoetryId":null,"Pinyin":"yě shāo mǐng huāng shān ，hán lǐn fù shēn jiàn ","Tag":null,"Explanation":null,"English":null,"Sort":24,"Dynasty":"明"},{"Id":6302102,"Sentence":"风景役吟魂，忘却浮生叹。","Rank":0,"PoetryId":null,"Pinyin":"fēng jing yì yǐn hún ，wàng què fú shēng tàn ","Tag":null,"Explanation":null,"English":null,"Sort":25,"Dynasty":"明"},{"Id":6302103,"Sentence":"白石积苍苔，青林杂红树。","Rank":0,"PoetryId":null,"Pinyin":"bái dàn jī cāng tāi ，qīng lǐn zá gōng shù ","Tag":null,"Explanation":null,"English":null,"Sort":26,"Dynasty":"明"},{"Id":6302104,"Sentence":"翘首望乡山，云深知何处。","Rank":0,"PoetryId":null,"Pinyin":"qiáo shǒu wàng xiāng shān ，yún shēn zhī hé chǔ ","Tag":null,"Explanation":null,"English":null,"Sort":27,"Dynasty":"明"},{"Id":6302105,"Sentence":"风飘野菊香，霜压山枫败。","Rank":0,"PoetryId":null,"Pinyin":"fēng piāo yě jú xiāng ，shuāng yā shān fēng bài ","Tag":null,"Explanation":null,"English":null,"Sort":28,"Dynasty":"明"},{"Id":6302106,"Sentence":"客思谁能宽，赖有同袍在。","Rank":0,"PoetryId":null,"Pinyin":"kè sāi shéi néng kuān ，lài yǒu tóng páo zài ","Tag":null,"Explanation":null,"English":null,"Sort":29,"Dynasty":"明"},{"Id":6302107,"Sentence":"溪转板桥斜，峰回鸟道曲。","Rank":0,"PoetryId":null,"Pinyin":"xī zhuǎi bǎn qiáo xié ，fēng huǐ diǎo dāo qū ","Tag":null,"Explanation":null,"English":null,"Sort":30,"Dynasty":"明"},{"Id":6302108,"Sentence":"山泉最可人，清音漱寒玉。","Rank":0,"PoetryId":null,"Pinyin":"shān quán zuì kě rén ，qīng yīn shù hán yù ","Tag":null,"Explanation":null,"English":null,"Sort":31,"Dynasty":"明"},{"Id":6302109,"Sentence":"断霞横苍山，淡烟迷远树。","Rank":0,"PoetryId":null,"Pinyin":"duàn xiá héng cāng shān ，dàn yān mī yuǎn shù ","Tag":null,"Explanation":null,"English":null,"Sort":32,"Dynasty":"明"},{"Id":6302110,"Sentence":"草傍幽泉生，冰凝如玉箸。","Rank":0,"PoetryId":null,"Pinyin":"cǎo bàng yōu quán shēng ，bīng nǐng rú yù zhù ","Tag":null,"Explanation":null,"English":null,"Sort":33,"Dynasty":"明"},{"Id":6302111,"Sentence":"花开不为春，路湿非关雨。","Rank":0,"PoetryId":null,"Pinyin":"huā kāi bú wéi chūn ，lù shī fēi guān yǔ ","Tag":null,"Explanation":null,"English":null,"Sort":34,"Dynasty":"明"},{"Id":6302112,"Sentence":"空谷一声传，山川学人语。","Rank":0,"PoetryId":null,"Pinyin":"kōng gǔ yī shēng chuán ，shān chuān xué rén yǔ ","Tag":null,"Explanation":null,"English":null,"Sort":35,"Dynasty":"明"}]}