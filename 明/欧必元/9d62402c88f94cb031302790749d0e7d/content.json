{"Id":620118,"Title":"夏日同傅明府诸君饮光禄王公飞云洞","Dynasty":"明","Author":"欧必元","Context":"郭外园池小有天，朱明洞口相延连。藏真借问谁者是，主人高卧何倏然。自从上书不得志，拂衣归弄五湖烟。凿泉通径植花竹，结砌诛茅覆短屋。芙蕖万朵映垂杨，海鸟双飞惊槛鹿。池中命酒汎渔舠，径里呼童秇杞菊。风物那堪减辋川，忘机亦自藏愚谷。别有幽林小洞居，主人于此长读书。竹深径密来人少，风静丛阴暑气除。百花争覆池边石，独鹤閒窥竹下厨。同游半是烟霞客，载酒疑过扬子宅。谭宜松外麈尾悬，棋爱花间子声落。箫管林中送晚风，尊醪池上邀新月，纤纤似画远山眉。荡漾波光自浮没，酒徒余本是高阳，曾结词林侠客场。家无儋石尊常满，箧有诗篇兴未量。似闻高会追趋地，短帽轻衣效楚狂。有时挥麈谭名理，有时拔剑飏风起。骂坐宁教俗客容，攒眉应为浇磈礧。胸中感慨不能平，国事仓皇空复尔。平生不入五侯门，今日为君饮醇醴。欲颂湘潭渔父歌，主人不是终岩阿。欲咏南山白石调，时逢尧舜岂蹉跎。为君挥毫赋长句，百罚莫惜朱颜酡。昔贤文物俱消尽，今日风流亦永和。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"9d62402c88f94cb031302790749d0e7d","Step":0,"Verses":[{"Id":7253537,"Sentence":"郭外园池小有天，朱明洞口相延连。","Rank":0,"PoetryId":null,"Pinyin":"guō wài yuán chǐ xiǎo yǒu tiān ，zhū mǐng dòng kǒu xiāng yán lián ","Tag":null,"Explanation":null,"English":null,"Sort":0,"Dynasty":"明"},{"Id":7253538,"Sentence":"藏真借问谁者是，主人高卧何倏然。","Rank":0,"PoetryId":null,"Pinyin":"cáng zhēn jiè wèn shéi zhě shì ，zhǔ rén gāo wò hé shū rán ","Tag":null,"Explanation":null,"English":null,"Sort":1,"Dynasty":"明"},{"Id":7253539,"Sentence":"自从上书不得志，拂衣归弄五湖烟。","Rank":0,"PoetryId":null,"Pinyin":"zì cóng shǎng shū bú dé zhì ，bì yī guī lòng wǔ hú yān ","Tag":null,"Explanation":null,"English":null,"Sort":2,"Dynasty":"明"},{"Id":7253540,"Sentence":"凿泉通径植花竹，结砌诛茅覆短屋。","Rank":0,"PoetryId":null,"Pinyin":"záo quán tōng jìng zhǐ huā zhú ，jiē qì zhū máo fù duǎn wū ","Tag":null,"Explanation":null,"English":null,"Sort":3,"Dynasty":"明"},{"Id":7253541,"Sentence":"芙蕖万朵映垂杨，海鸟双飞惊槛鹿。","Rank":0,"PoetryId":null,"Pinyin":"fú qú mò duǒ yìng chuǐ yáng ，hǎi diǎo shuāng fēi jīng jiàn lù ","Tag":null,"Explanation":null,"English":null,"Sort":4,"Dynasty":"明"},{"Id":7253542,"Sentence":"池中命酒汎渔舠，径里呼童秇杞菊。","Rank":0,"PoetryId":null,"Pinyin":"chǐ zhōng mìng jiu fá yú dāo ，jìng li hū tóng yì qi jú ","Tag":null,"Explanation":null,"English":null,"Sort":5,"Dynasty":"明"},{"Id":7253543,"Sentence":"风物那堪减辋川，忘机亦自藏愚谷。","Rank":0,"PoetryId":null,"Pinyin":"fēng wù nā kān jiǎn wǎng chuān ，wàng jī yì zì cáng yú gǔ ","Tag":null,"Explanation":null,"English":null,"Sort":6,"Dynasty":"明"},{"Id":7253544,"Sentence":"别有幽林小洞居，主人于此长读书。","Rank":0,"PoetryId":null,"Pinyin":"bié yǒu yōu lǐn xiǎo dòng jū ，zhǔ rén yú ci cháng dòu shū ","Tag":null,"Explanation":null,"English":null,"Sort":7,"Dynasty":"明"},{"Id":7253545,"Sentence":"竹深径密来人少，风静丛阴暑气除。","Rank":0,"PoetryId":null,"Pinyin":"zhú shēn jìng mì lái rén shǎo ，fēng jìng cóng yīn shǔ qì chú ","Tag":null,"Explanation":null,"English":null,"Sort":8,"Dynasty":"明"},{"Id":7253546,"Sentence":"百花争覆池边石，独鹤閒窥竹下厨。","Rank":0,"PoetryId":null,"Pinyin":"bǎi huā zhēng fù chǐ biān dàn ，dú hè jiān kuī zhú xià chú ","Tag":null,"Explanation":null,"English":null,"Sort":9,"Dynasty":"明"},{"Id":7253547,"Sentence":"同游半是烟霞客，载酒疑过扬子宅。","Rank":0,"PoetryId":null,"Pinyin":"tóng yóu bàn shì yān xiá kè ，zǎi jiu yǐ guō yáng zi zhái ","Tag":null,"Explanation":null,"English":null,"Sort":10,"Dynasty":"明"},{"Id":7253548,"Sentence":"谭宜松外麈尾悬，棋爱花间子声落。","Rank":0,"PoetryId":null,"Pinyin":"tán yǐ sōng wài zhǔ wěi xuán ，qǐ ài huā jiān zi shēng là ","Tag":null,"Explanation":null,"English":null,"Sort":11,"Dynasty":"明"},{"Id":7253549,"Sentence":"箫管林中送晚风，尊醪池上邀新月，纤纤似画远山眉。","Rank":0,"PoetryId":null,"Pinyin":"xiāo guǎn lǐn zhōng sòng wǎn fēng ，zūn láo chǐ shǎng yāo xīn yuè ，qiàn qiàn shì huà yuǎn shān méi ","Tag":null,"Explanation":null,"English":null,"Sort":12,"Dynasty":"明"},{"Id":7253550,"Sentence":"荡漾波光自浮没，酒徒余本是高阳，曾结词林侠客场。","Rank":0,"PoetryId":null,"Pinyin":"dàng yàng bō guāng zì fú méi ，jiu tú yú běn shì gāo yáng ，céng jiē cǐ lǐn xiá kè cháng ","Tag":null,"Explanation":null,"English":null,"Sort":13,"Dynasty":"明"},{"Id":7253551,"Sentence":"家无儋石尊常满，箧有诗篇兴未量。","Rank":0,"PoetryId":null,"Pinyin":"gū mó dān dàn zūn cháng mǎn ，qiè yǒu shī piān xīng wèi liáng ","Tag":null,"Explanation":null,"English":null,"Sort":14,"Dynasty":"明"},{"Id":7253552,"Sentence":"似闻高会追趋地，短帽轻衣效楚狂。","Rank":0,"PoetryId":null,"Pinyin":"shì wén gāo huì zhuī qū 地，duǎn mào qīng yī xiào chǔ kuáng ","Tag":null,"Explanation":null,"English":null,"Sort":15,"Dynasty":"明"},{"Id":7253553,"Sentence":"有时挥麈谭名理，有时拔剑飏风起。","Rank":0,"PoetryId":null,"Pinyin":"yǒu shǐ huī zhǔ tán mǐng li ，yǒu shǐ bá jiàn yáng fēng qi ","Tag":null,"Explanation":null,"English":null,"Sort":16,"Dynasty":"明"},{"Id":7253554,"Sentence":"骂坐宁教俗客容，攒眉应为浇磈礧。","Rank":0,"PoetryId":null,"Pinyin":"mà zuò nǐng jiāo sú kè róng ，cuán méi yīng wéi jiāo kui léi ","Tag":null,"Explanation":null,"English":null,"Sort":17,"Dynasty":"明"},{"Id":7253555,"Sentence":"胸中感慨不能平，国事仓皇空复尔。","Rank":0,"PoetryId":null,"Pinyin":"xiōng zhōng gǎn kǎi bú néng pǐng ，guó shì cāng huáng kōng fù ěr ","Tag":null,"Explanation":null,"English":null,"Sort":18,"Dynasty":"明"},{"Id":7253556,"Sentence":"平生不入五侯门，今日为君饮醇醴。","Rank":0,"PoetryId":null,"Pinyin":"pǐng shēng bú rù wǔ hóu mén ，jīn rì wéi jūn yin chún li ","Tag":null,"Explanation":null,"English":null,"Sort":19,"Dynasty":"明"},{"Id":7253557,"Sentence":"欲颂湘潭渔父歌，主人不是终岩阿。","Rank":0,"PoetryId":null,"Pinyin":"yù sòng xiāng tán yú fǔ gē ，zhǔ rén bú shì zhōng yán ā ","Tag":null,"Explanation":null,"English":null,"Sort":20,"Dynasty":"明"},{"Id":7253558,"Sentence":"欲咏南山白石调，时逢尧舜岂蹉跎。","Rank":0,"PoetryId":null,"Pinyin":"yù yǒng nā shān bái dàn diào ，shǐ féng yáo shùn qi cuō tuó ","Tag":null,"Explanation":null,"English":null,"Sort":21,"Dynasty":"明"},{"Id":7253559,"Sentence":"为君挥毫赋长句，百罚莫惜朱颜酡。","Rank":0,"PoetryId":null,"Pinyin":"wéi jūn huī háo fù cháng gōu ，bǎi fá mò xī zhū yán tuó ","Tag":null,"Explanation":null,"English":null,"Sort":22,"Dynasty":"明"},{"Id":7253560,"Sentence":"昔贤文物俱消尽，今日风流亦永和。","Rank":0,"PoetryId":null,"Pinyin":"xī xián wén wù jū xiāo jin ，jīn rì fēng lǐu yì yǒng hé ","Tag":null,"Explanation":null,"English":null,"Sort":23,"Dynasty":"明"}]}