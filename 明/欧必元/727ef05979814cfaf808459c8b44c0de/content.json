{"Id":620554,"Title":"黄昆父携具邀同黎缜之邓伯乔黄元生梁羲年李伯襄李仲伟李良父黄元礼李珏仲龙池社集分赋体得五言古韵得一先","Dynasty":"明","Author":"欧必元","Context":"素秋严气发，云林澹寒烟。凉风起木末，景色呈清鲜。旭日照高岑，方舟溯重渊。晤言二三子，夙昔相周旋。招我嘉树荫，濯我清泠泉。白露湛绿醑，脩条杂鸣蝉。兴至且尽欢，酬唱共缠绵。玄言恣幽赏，形骸递相捐。沉酣忘日夕，秋月临溪沿。佳会难与酬，薄言聊用宣。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"727ef05979814cfaf808459c8b44c0de","Step":0,"Verses":[{"Id":7254992,"Sentence":"素秋严气发，云林澹寒烟。","Rank":0,"PoetryId":null,"Pinyin":"sù qīu yán qì fā ，yún lǐn dàn hán yān ","Tag":null,"Explanation":null,"English":null,"Sort":0,"Dynasty":"明"},{"Id":7254993,"Sentence":"凉风起木末，景色呈清鲜。","Rank":0,"PoetryId":null,"Pinyin":"liáng fēng qi mù mò ，jing sè chéng qīng xiān ","Tag":null,"Explanation":null,"English":null,"Sort":1,"Dynasty":"明"},{"Id":7254994,"Sentence":"旭日照高岑，方舟溯重渊。","Rank":0,"PoetryId":null,"Pinyin":"xù rì zhào gāo cén ，fāng zhōu sù chóng yuān ","Tag":null,"Explanation":null,"English":null,"Sort":2,"Dynasty":"明"},{"Id":7254995,"Sentence":"晤言二三子，夙昔相周旋。","Rank":0,"PoetryId":null,"Pinyin":"wù yán èr sān zi ，sù xī xiāng zhōu xuán ","Tag":null,"Explanation":null,"English":null,"Sort":3,"Dynasty":"明"},{"Id":7254996,"Sentence":"招我嘉树荫，濯我清泠泉。","Rank":0,"PoetryId":null,"Pinyin":"qiáo wǒ jiā shù yīn ，zhuó wǒ qīng lǐng quán ","Tag":null,"Explanation":null,"English":null,"Sort":4,"Dynasty":"明"},{"Id":7254997,"Sentence":"白露湛绿醑，脩条杂鸣蝉。","Rank":0,"PoetryId":null,"Pinyin":"bái lòu zhàn lù xǔ ，xiāo tiáo zá mǐng chán ","Tag":null,"Explanation":null,"English":null,"Sort":5,"Dynasty":"明"},{"Id":7254998,"Sentence":"兴至且尽欢，酬唱共缠绵。","Rank":0,"PoetryId":null,"Pinyin":"xīng zhì jū jin huān ，chóu chàng gōng chán mián ","Tag":null,"Explanation":null,"English":null,"Sort":6,"Dynasty":"明"},{"Id":7254999,"Sentence":"玄言恣幽赏，形骸递相捐。","Rank":0,"PoetryId":null,"Pinyin":"xuán yán zì yōu shǎng ，xǐng hái dì xiāng juān ","Tag":null,"Explanation":null,"English":null,"Sort":7,"Dynasty":"明"},{"Id":7255000,"Sentence":"沉酣忘日夕，秋月临溪沿。","Rank":0,"PoetryId":null,"Pinyin":"chén hān wàng rì xī ，qīu yuè lǐn xī yán ","Tag":null,"Explanation":null,"English":null,"Sort":8,"Dynasty":"明"},{"Id":7255001,"Sentence":"佳会难与酬，薄言聊用宣。","Rank":0,"PoetryId":null,"Pinyin":"jiā huì nán yú chóu ，báo yán liáo yòng xuān ","Tag":null,"Explanation":null,"English":null,"Sort":9,"Dynasty":"明"}]}