{"Id":606289,"Title":"赠杨亦琳","Dynasty":"明","Author":"韩上桂","Context":"杨生短发学文章，两目炯炯双鬓苍。狂来饮酒尽一石，放歌袒裼万人场。纵横铁画一时落，白日为走青天黄。上林羽猎不足数，建安大历失光铓。与我结交未半载，吐词往往凌金商。我言此道久落寞，北地芟除功不薄。济南诸子亦一时，今之作者体格弱。深山大泽长龙蛇，绝壁峥嵘过孤鹤。玄冬十月风霜来，百水倒流千石涸。丈夫意气任驱驰，片语岂肯忘前诺。弯弓直挂扶桑枝，图形拟上麒麟阁。骅骝一日纵长途，观者纷纷咸错愕。迄今天子揽英豪，子当为鹏我为鹗。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"06e36916e9adb4bb28ada4e4b5e5b0b2","Step":0,"Verses":[{"Id":7226041,"Sentence":"杨生短发学文章，两目炯炯双鬓苍。","Rank":0,"PoetryId":null,"Pinyin":"yáng shēng duǎn fā xué wén zhāng ，liǎng mù jiǒng jiǒng shuāng bìn cāng ","Tag":null,"Explanation":null,"English":null,"Sort":0,"Dynasty":"明"},{"Id":7226042,"Sentence":"狂来饮酒尽一石，放歌袒裼万人场。","Rank":0,"PoetryId":null,"Pinyin":"kuáng lái yin jiu jin yī dàn ，fàng gē tǎn tì mò rén cháng ","Tag":null,"Explanation":null,"English":null,"Sort":1,"Dynasty":"明"},{"Id":7226043,"Sentence":"纵横铁画一时落，白日为走青天黄。","Rank":0,"PoetryId":null,"Pinyin":"zòng héng tiě huà yī shǐ là ，bái rì wéi zǒu qīng tiān huáng ","Tag":null,"Explanation":null,"English":null,"Sort":2,"Dynasty":"明"},{"Id":7226044,"Sentence":"上林羽猎不足数，建安大历失光铓。","Rank":0,"PoetryId":null,"Pinyin":"shǎng lǐn yǔ liè bú zú shǔ ，jiàn ān dà lì shī guāng máng ","Tag":null,"Explanation":null,"English":null,"Sort":3,"Dynasty":"明"},{"Id":7226045,"Sentence":"与我结交未半载，吐词往往凌金商。","Rank":0,"PoetryId":null,"Pinyin":"yú wǒ jiē jiāo wèi bàn zǎi ，tǔ cǐ wǎng wǎng līng jīn shāng ","Tag":null,"Explanation":null,"English":null,"Sort":4,"Dynasty":"明"},{"Id":7226046,"Sentence":"我言此道久落寞，北地芟除功不薄。","Rank":0,"PoetryId":null,"Pinyin":"wǒ yán ci dāo jiu là mò ，běi 地shān chú gōng bú báo ","Tag":null,"Explanation":null,"English":null,"Sort":5,"Dynasty":"明"},{"Id":7226047,"Sentence":"济南诸子亦一时，今之作者体格弱。","Rank":0,"PoetryId":null,"Pinyin":"ji nā zhū zi yì yī shǐ ，jīn zhī zuō zhě tī gē ruò ","Tag":null,"Explanation":null,"English":null,"Sort":6,"Dynasty":"明"},{"Id":7226048,"Sentence":"深山大泽长龙蛇，绝壁峥嵘过孤鹤。","Rank":0,"PoetryId":null,"Pinyin":"shēn shān dà zé cháng lóng shé ，jué bì zhēng róng guō gū hè ","Tag":null,"Explanation":null,"English":null,"Sort":7,"Dynasty":"明"},{"Id":7226049,"Sentence":"玄冬十月风霜来，百水倒流千石涸。","Rank":0,"PoetryId":null,"Pinyin":"xuán dōng shǐ yuè fēng shuāng lái ，bǎi shui dǎo lǐu qiān dàn hé ","Tag":null,"Explanation":null,"English":null,"Sort":8,"Dynasty":"明"},{"Id":7226050,"Sentence":"丈夫意气任驱驰，片语岂肯忘前诺。","Rank":0,"PoetryId":null,"Pinyin":"zhàng fū yì qì rén qū chǐ ，piān yǔ qi kěn wàng qián nuò ","Tag":null,"Explanation":null,"English":null,"Sort":9,"Dynasty":"明"},{"Id":7226051,"Sentence":"弯弓直挂扶桑枝，图形拟上麒麟阁。","Rank":0,"PoetryId":null,"Pinyin":"wān gōng zhǐ guà fú sāng zhī ，tú xǐng ni shǎng qǐ lǐn gé ","Tag":null,"Explanation":null,"English":null,"Sort":10,"Dynasty":"明"},{"Id":7226052,"Sentence":"骅骝一日纵长途，观者纷纷咸错愕。","Rank":0,"PoetryId":null,"Pinyin":"huá lǐu yī rì zòng cháng tú ，guān zhě fēn fēn xián cuò è ","Tag":null,"Explanation":null,"English":null,"Sort":11,"Dynasty":"明"},{"Id":7226053,"Sentence":"迄今天子揽英豪，子当为鹏我为鹗。","Rank":0,"PoetryId":null,"Pinyin":"qì jīn tiān zi lǎn yīng háo ，zi dāng wéi péng wǒ wéi è ","Tag":null,"Explanation":null,"English":null,"Sort":12,"Dynasty":"明"}]}