{"Id":547845,"Title":"初夏集王氏南园","Dynasty":"明","Author":"徐熥","Context":"南园开胜地，结伴共盘桓。曲径依精舍，疏钟出戒坛。山光低古堞，树色隐层峦。弱柳垂青沼，名花映画栏。浮屠高七级，悬磴折干盘。帆影云中细，蝉声雨后残。侵衣松露湿，夹座竹阴寒。铃铎凭虚听，川原入望看。明霞散林际，初月挂檐端。啸咏情方洽，酣歌夜未阑。此中足幽赏，长愿接清欢。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c707aac5e62040e3e49113cf2f95423b","Step":0,"Verses":[{"Id":7061607,"Sentence":"侵衣松露湿，夹座竹阴寒。","Rank":0,"PoetryId":null,"Pinyin":"qīn yī sōng lòu shī ，gā zuò zhú yīn hán ","Tag":null,"Explanation":null,"English":null,"Sort":6,"Dynasty":"明"},{"Id":7061601,"Sentence":"南园开胜地，结伴共盘桓。","Rank":0,"PoetryId":null,"Pinyin":"nā yuán kāi shēng 地，jiē bàn gōng pán huán ","Tag":null,"Explanation":null,"English":null,"Sort":0,"Dynasty":"明"},{"Id":7061602,"Sentence":"曲径依精舍，疏钟出戒坛。","Rank":0,"PoetryId":null,"Pinyin":"qū jìng yī jīng shě ，shū zhōng chū jiè tán ","Tag":null,"Explanation":null,"English":null,"Sort":1,"Dynasty":"明"},{"Id":7061603,"Sentence":"山光低古堞，树色隐层峦。","Rank":0,"PoetryId":null,"Pinyin":"shān guāng dī gǔ dié ，shù sè yin céng luán ","Tag":null,"Explanation":null,"English":null,"Sort":2,"Dynasty":"明"},{"Id":7061604,"Sentence":"弱柳垂青沼，名花映画栏。","Rank":0,"PoetryId":null,"Pinyin":"ruò liu chuǐ qīng zhǎo ，mǐng huā yìng huà lán ","Tag":null,"Explanation":null,"English":null,"Sort":3,"Dynasty":"明"},{"Id":7061605,"Sentence":"浮屠高七级，悬磴折干盘。","Rank":0,"PoetryId":null,"Pinyin":"fú tú gāo qī jǐ ，xuán dèng shé gān pán ","Tag":null,"Explanation":null,"English":null,"Sort":4,"Dynasty":"明"},{"Id":7061606,"Sentence":"帆影云中细，蝉声雨后残。","Rank":0,"PoetryId":null,"Pinyin":"fān ying yún zhōng xì ，chán shēng yǔ hòu cán ","Tag":null,"Explanation":null,"English":null,"Sort":5,"Dynasty":"明"},{"Id":7061608,"Sentence":"铃铎凭虚听，川原入望看。","Rank":0,"PoetryId":null,"Pinyin":"lǐng duó pǐng xū tīng ，chuān yuán rù wàng kān ","Tag":null,"Explanation":null,"English":null,"Sort":7,"Dynasty":"明"},{"Id":7061609,"Sentence":"明霞散林际，初月挂檐端。","Rank":0,"PoetryId":null,"Pinyin":"mǐng xiá sǎn lǐn jì ，chū yuè guà yán duān ","Tag":null,"Explanation":null,"English":null,"Sort":8,"Dynasty":"明"},{"Id":7061610,"Sentence":"啸咏情方洽，酣歌夜未阑。","Rank":0,"PoetryId":null,"Pinyin":"xiào yǒng qǐng fāng qià ，hān gē yè wèi lán ","Tag":null,"Explanation":null,"English":null,"Sort":9,"Dynasty":"明"},{"Id":7061611,"Sentence":"此中足幽赏，长愿接清欢。","Rank":0,"PoetryId":null,"Pinyin":"ci zhōng zú yōu shǎng ，cháng yuàn jiē qīng huān ","Tag":null,"Explanation":null,"English":null,"Sort":10,"Dynasty":"明"}]}