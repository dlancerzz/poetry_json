{"Id":700707,"Title":"冬夜漫兴二首","Dynasty":"明","Author":"潘希曾","Context":"一灯深坐不知寒，分阃天涯岁又残。部曲夜閒刁斗静，衙门地僻簿书宽。曾闻樽俎能全胜，敢谓干戈可久安。独苦此心谁共语，每凭封事达朝端。岭畔冬深亦乍寒，江风吹雨夜阑珊。不闻雁信来千里，空愧麟符绊一官。睡少正须茶破闷，病馀那用酒为欢。古槐衰柳方摇落，时复萧萧打画栏。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"571a38e155dd46bd242e543464c05832","Step":0,"Verses":[{"Id":6337601,"Sentence":"一灯深坐不知寒，分阃天涯岁又残。","Rank":0,"PoetryId":null,"Pinyin":"yī dēng shēn zuò bú zhī hán ，fēn kǔn tiān yá suì yòu cán ","Tag":null,"Explanation":null,"English":null,"Sort":0,"Dynasty":"明"},{"Id":6337602,"Sentence":"部曲夜閒刁斗静，衙门地僻簿书宽。","Rank":0,"PoetryId":null,"Pinyin":"bù qū yè jiān diāo dǒu jìng ，yá mén 地pì bù shū kuān ","Tag":null,"Explanation":null,"English":null,"Sort":1,"Dynasty":"明"},{"Id":6337603,"Sentence":"曾闻樽俎能全胜，敢谓干戈可久安。","Rank":0,"PoetryId":null,"Pinyin":"céng wén zūn zǔ néng quán shēng ，gǎn wèi gān gē kě jiu ān ","Tag":null,"Explanation":null,"English":null,"Sort":2,"Dynasty":"明"},{"Id":6337604,"Sentence":"独苦此心谁共语，每凭封事达朝端。","Rank":0,"PoetryId":null,"Pinyin":"dú kǔ ci xīn shéi gōng yǔ ，měi pǐng fēng shì dá cháo duān ","Tag":null,"Explanation":null,"English":null,"Sort":3,"Dynasty":"明"},{"Id":6337605,"Sentence":"岭畔冬深亦乍寒，江风吹雨夜阑珊。","Rank":0,"PoetryId":null,"Pinyin":"ling pàn dōng shēn yì zhà hán ，jiāng fēng chuī yǔ yè lán shān ","Tag":null,"Explanation":null,"English":null,"Sort":4,"Dynasty":"明"},{"Id":6337606,"Sentence":"不闻雁信来千里，空愧麟符绊一官。","Rank":0,"PoetryId":null,"Pinyin":"bú wén yàn xìn lái qiān li ，kōng kuì lǐn fú bàn yī guān ","Tag":null,"Explanation":null,"English":null,"Sort":5,"Dynasty":"明"},{"Id":6337607,"Sentence":"睡少正须茶破闷，病馀那用酒为欢。","Rank":0,"PoetryId":null,"Pinyin":"shuì shǎo zhēng xū chá pò mēn ，bìng yú nā yòng jiu wéi huān ","Tag":null,"Explanation":null,"English":null,"Sort":6,"Dynasty":"明"},{"Id":6337608,"Sentence":"古槐衰柳方摇落，时复萧萧打画栏。","Rank":0,"PoetryId":null,"Pinyin":"gǔ huái cuī liu fāng yáo là ，shǐ fù xiāo xiāo dá huà lán ","Tag":null,"Explanation":null,"English":null,"Sort":7,"Dynasty":"明"}]}