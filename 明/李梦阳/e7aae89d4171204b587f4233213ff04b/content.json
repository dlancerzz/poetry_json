{"Id":519595,"Title":"快阁引","Dynasty":"明","Author":"李梦阳","Context":"四月月圆登快阁，天半晚窗雷雨入。邑中上客携酒至，欧阳罗子咸来集。去年为阁初筑台，我时登之雷雨来。神明似有两岁约，晴雾歘值千山开。千山回转江中流，徙倚阑干增暮愁。夕日下看衡岳破，波涛左顾匡庐浮。苦思昨年生盗贼，大江南接江之北。烽火遥连海岱红，杀云眼见鄱阳黑。斯邑汹汹今始安，我今对酒能不宽。诸君稍减般移苦，百姓新回种植欢。北风江涌月东来，更说夙昔俱停杯。阴晴仓卒不自料，万事恍惚谁能猜。潢池暂殄干戈衅，向隅犹抱疮痍哀。劝君置此勿复道，放歌且与云徘徊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e7aae89d4171204b587f4233213ff04b","Step":0,"Verses":[{"Id":6666697,"Sentence":"四月月圆登快阁，天半晚窗雷雨入。","Rank":0,"PoetryId":null,"Pinyin":"sì yuè yuè yuán dēng kuài gé ，tiān bàn wǎn chuāng léi yǔ rù ","Tag":null,"Explanation":null,"English":null,"Sort":0,"Dynasty":"明"},{"Id":6666698,"Sentence":"邑中上客携酒至，欧阳罗子咸来集。","Rank":0,"PoetryId":null,"Pinyin":"yì zhōng shǎng kè xié jiu zhì ，ōu yáng luó zi xián lái jǐ ","Tag":null,"Explanation":null,"English":null,"Sort":1,"Dynasty":"明"},{"Id":6666699,"Sentence":"去年为阁初筑台，我时登之雷雨来。","Rank":0,"PoetryId":null,"Pinyin":"qù nián wéi gé chū zhú tāi ，wǒ shǐ dēng zhī léi yǔ lái ","Tag":null,"Explanation":null,"English":null,"Sort":2,"Dynasty":"明"},{"Id":6666700,"Sentence":"神明似有两岁约，晴雾歘值千山开。","Rank":0,"PoetryId":null,"Pinyin":"shén mǐng shì yǒu liǎng suì yāo ，qǐng wù xū zhǐ qiān shān kāi ","Tag":null,"Explanation":null,"English":null,"Sort":3,"Dynasty":"明"},{"Id":6666701,"Sentence":"千山回转江中流，徙倚阑干增暮愁。","Rank":0,"PoetryId":null,"Pinyin":"qiān shān huǐ zhuǎi jiāng zhōng lǐu ，xi yi lán gān zēng mù chóu ","Tag":null,"Explanation":null,"English":null,"Sort":4,"Dynasty":"明"},{"Id":6666702,"Sentence":"夕日下看衡岳破，波涛左顾匡庐浮。","Rank":0,"PoetryId":null,"Pinyin":"xī rì xià kān héng yuè pò ，bō tāo zuǒ gù kuāng lú fú ","Tag":null,"Explanation":null,"English":null,"Sort":5,"Dynasty":"明"},{"Id":6666703,"Sentence":"苦思昨年生盗贼，大江南接江之北。","Rank":0,"PoetryId":null,"Pinyin":"kǔ sāi zuó nián shēng dào zéi ，dà jiāng nā jiē jiāng zhī běi ","Tag":null,"Explanation":null,"English":null,"Sort":6,"Dynasty":"明"},{"Id":6666704,"Sentence":"烽火遥连海岱红，杀云眼见鄱阳黑。","Rank":0,"PoetryId":null,"Pinyin":"fēng huǒ yáo lián hǎi dài gōng ，shā yún yǎn jiàn pó yáng hēi ","Tag":null,"Explanation":null,"English":null,"Sort":7,"Dynasty":"明"},{"Id":6666705,"Sentence":"斯邑汹汹今始安，我今对酒能不宽。","Rank":0,"PoetryId":null,"Pinyin":"sī yì xiōng xiōng jīn shi ān ，wǒ jīn duì jiu néng bú kuān ","Tag":null,"Explanation":null,"English":null,"Sort":8,"Dynasty":"明"},{"Id":6666706,"Sentence":"诸君稍减般移苦，百姓新回种植欢。","Rank":0,"PoetryId":null,"Pinyin":"zhū jūn shāo jiǎn bān yǐ kǔ ，bǎi xìng xīn huǐ chóng zhǐ huān ","Tag":null,"Explanation":null,"English":null,"Sort":9,"Dynasty":"明"},{"Id":6666707,"Sentence":"北风江涌月东来，更说夙昔俱停杯。","Rank":0,"PoetryId":null,"Pinyin":"běi fēng jiāng chōng yuè dōng lái ，gēng shuì sù xī jū tǐng bēi ","Tag":null,"Explanation":null,"English":null,"Sort":10,"Dynasty":"明"},{"Id":6666708,"Sentence":"阴晴仓卒不自料，万事恍惚谁能猜。","Rank":0,"PoetryId":null,"Pinyin":"yīn qǐng cāng cù bú zì liào ，mò shì huǎng hū shéi néng cāi ","Tag":null,"Explanation":null,"English":null,"Sort":11,"Dynasty":"明"},{"Id":6666709,"Sentence":"潢池暂殄干戈衅，向隅犹抱疮痍哀。","Rank":0,"PoetryId":null,"Pinyin":"huáng chǐ zàn tiǎn gān gē xìn ，xiàng yú yóu bào chuāng yǐ āi ","Tag":null,"Explanation":null,"English":null,"Sort":12,"Dynasty":"明"},{"Id":6666710,"Sentence":"劝君置此勿复道，放歌且与云徘徊。","Rank":0,"PoetryId":null,"Pinyin":"quàn jūn zhì ci wù fù dāo ，fàng gē jū yú yún pái huái ","Tag":null,"Explanation":null,"English":null,"Sort":13,"Dynasty":"明"}]}