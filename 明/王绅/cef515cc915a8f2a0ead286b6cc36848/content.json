{"Id":518937,"Title":"过陆宣公墓","Dynasty":"明","Author":"王绅","Context":"峨峨忠州山，隐隐哲人墓。寒烟锁铭碑，落日照封树。缅惟贞元间，唐室失其驭。偪仄梁洋行，间关奉天驻。烝黎纷播迁，小大怀忧惧。不有拨乱才，苍生孰依据。维公王佐资，极力殚衷愫。回天挽日月，朵颐挥众侮。相业虽未终，功名亦朝露。左迁固未辜，兹焉岂其所。至今读遗事，令人泪如雨。我行全蜀间，舟经冢下路。风顺帆腹饱，日入川光暮。扳跻不可得，踯躅频延伫。舣棹山月生，开篷展中慕。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"cef515cc915a8f2a0ead286b6cc36848","Step":0,"Verses":[{"Id":6662708,"Sentence":"峨峨忠州山，隐隐哲人墓。","Rank":0,"PoetryId":null,"Pinyin":"é é zhōng zhōu shān ，yin yin zhé rén mù ","Tag":null,"Explanation":null,"English":null,"Sort":0,"Dynasty":"明"},{"Id":6662709,"Sentence":"寒烟锁铭碑，落日照封树。","Rank":0,"PoetryId":null,"Pinyin":"hán yān suǒ mǐng bēi ，là rì zhào fēng shù ","Tag":null,"Explanation":null,"English":null,"Sort":1,"Dynasty":"明"},{"Id":6662710,"Sentence":"缅惟贞元间，唐室失其驭。","Rank":0,"PoetryId":null,"Pinyin":"miǎn wéi zhēn yuán jiān ，táng shì shī jī yù ","Tag":null,"Explanation":null,"English":null,"Sort":2,"Dynasty":"明"},{"Id":6662711,"Sentence":"偪仄梁洋行，间关奉天驻。","Rank":0,"PoetryId":null,"Pinyin":"bī zè liáng xiáng háng ，jiān guān fèng tiān zhù ","Tag":null,"Explanation":null,"English":null,"Sort":3,"Dynasty":"明"},{"Id":6662712,"Sentence":"烝黎纷播迁，小大怀忧惧。","Rank":0,"PoetryId":null,"Pinyin":"zhēng lǐ fēn bō qiān ，xiǎo dà huái yōu jù ","Tag":null,"Explanation":null,"English":null,"Sort":4,"Dynasty":"明"},{"Id":6662713,"Sentence":"不有拨乱才，苍生孰依据。","Rank":0,"PoetryId":null,"Pinyin":"bú yǒu bō luàn cái ，cāng shēng shú yī jū ","Tag":null,"Explanation":null,"English":null,"Sort":5,"Dynasty":"明"},{"Id":6662714,"Sentence":"维公王佐资，极力殚衷愫。","Rank":0,"PoetryId":null,"Pinyin":"wéi gōng wáng zuǒ zī ，jǐ lì dān zhōng sù ","Tag":null,"Explanation":null,"English":null,"Sort":6,"Dynasty":"明"},{"Id":6662715,"Sentence":"回天挽日月，朵颐挥众侮。","Rank":0,"PoetryId":null,"Pinyin":"huǐ tiān wǎn rì yuè ，duǒ yǐ huī zhòng wǔ ","Tag":null,"Explanation":null,"English":null,"Sort":7,"Dynasty":"明"},{"Id":6662716,"Sentence":"相业虽未终，功名亦朝露。","Rank":0,"PoetryId":null,"Pinyin":"xiāng yè suī wèi zhōng ，gōng mǐng yì cháo lòu ","Tag":null,"Explanation":null,"English":null,"Sort":8,"Dynasty":"明"},{"Id":6662717,"Sentence":"左迁固未辜，兹焉岂其所。","Rank":0,"PoetryId":null,"Pinyin":"zuǒ qiān gù wèi gū ，cǐ yān qi jī suǒ ","Tag":null,"Explanation":null,"English":null,"Sort":9,"Dynasty":"明"},{"Id":6662718,"Sentence":"至今读遗事，令人泪如雨。","Rank":0,"PoetryId":null,"Pinyin":"zhì jīn dòu wèi shì ，ling rén lèi rú yǔ ","Tag":null,"Explanation":null,"English":null,"Sort":10,"Dynasty":"明"},{"Id":6662719,"Sentence":"我行全蜀间，舟经冢下路。","Rank":0,"PoetryId":null,"Pinyin":"wǒ háng quán shǔ jiān ，zhōu jīng zhǒng xià lù ","Tag":null,"Explanation":null,"English":null,"Sort":11,"Dynasty":"明"},{"Id":6662720,"Sentence":"风顺帆腹饱，日入川光暮。","Rank":0,"PoetryId":null,"Pinyin":"fēng shùn fān fù bǎo ，rì rù chuān guāng mù ","Tag":null,"Explanation":null,"English":null,"Sort":12,"Dynasty":"明"},{"Id":6662721,"Sentence":"扳跻不可得，踯躅频延伫。","Rank":0,"PoetryId":null,"Pinyin":"bān jī bú kě dé ，zhǐ zhú pǐn yán zhù ","Tag":null,"Explanation":null,"English":null,"Sort":13,"Dynasty":"明"},{"Id":6662722,"Sentence":"舣棹山月生，开篷展中慕。","Rank":0,"PoetryId":null,"Pinyin":"yi zhào shān yuè shēng ，kāi péng zhǎn zhōng mù ","Tag":null,"Explanation":null,"English":null,"Sort":14,"Dynasty":"明"}]}