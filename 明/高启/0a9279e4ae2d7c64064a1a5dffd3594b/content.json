{"Id":481137,"Title":"赠炼师祷雨","Dynasty":"明","Author":"高启","Context":"白头道士骑一鹤，手把青莲下寥廓。人间又见海田枯，十丈黄尘没城郭。昔年服事茅长君，能役鬼神呼风云。下为群生扫旱沴，雨工驱起如羊群。阴雷填填天欲怒，灵飙吹旗紫坛暮。书入重关虎豹开，璧沉古井蛟龙护。须臾甘澍何滂沱，十日不雨应无禾。祠官空为大雩舞，觋女羞作迎神歌。明朝师归定何许，云里悬珠火如黍。更烦夜起把天瓢，翻作东南洗兵雨。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"0a9279e4ae2d7c64064a1a5dffd3594b","Step":0,"Verses":[{"Id":6742076,"Sentence":"白头道士骑一鹤，手把青莲下寥廓。","Rank":0,"PoetryId":null,"Pinyin":"bái tóu dāo shì jì yī hè ，shǒu bǎ qīng lián xià liáo kuò ","Tag":null,"Explanation":null,"English":null,"Sort":0,"Dynasty":"明"},{"Id":6742077,"Sentence":"人间又见海田枯，十丈黄尘没城郭。","Rank":0,"PoetryId":null,"Pinyin":"rén jiān yòu jiàn hǎi tián kū ，shǐ zhàng huáng chén méi chéng guō ","Tag":null,"Explanation":null,"English":null,"Sort":1,"Dynasty":"明"},{"Id":6742078,"Sentence":"昔年服事茅长君，能役鬼神呼风云。","Rank":0,"PoetryId":null,"Pinyin":"xī nián fú shì máo cháng jūn ，néng yì gui shén hū fēng yún ","Tag":null,"Explanation":null,"English":null,"Sort":2,"Dynasty":"明"},{"Id":6742079,"Sentence":"下为群生扫旱沴，雨工驱起如羊群。","Rank":0,"PoetryId":null,"Pinyin":"xià wéi qún shēng sǎo hàn lì ，yǔ gōng qū qi rú yáng qún ","Tag":null,"Explanation":null,"English":null,"Sort":3,"Dynasty":"明"},{"Id":6742080,"Sentence":"阴雷填填天欲怒，灵飙吹旗紫坛暮。","Rank":0,"PoetryId":null,"Pinyin":"yīn léi tián tián tiān yù nù ，lǐng biāo chuī qǐ zi tán mù ","Tag":null,"Explanation":null,"English":null,"Sort":4,"Dynasty":"明"},{"Id":6742081,"Sentence":"书入重关虎豹开，璧沉古井蛟龙护。","Rank":0,"PoetryId":null,"Pinyin":"shū rù chóng guān hū bào kāi ，bì chén gǔ jing jiāo lóng hù ","Tag":null,"Explanation":null,"English":null,"Sort":5,"Dynasty":"明"},{"Id":6742082,"Sentence":"须臾甘澍何滂沱，十日不雨应无禾。","Rank":0,"PoetryId":null,"Pinyin":"xū yú gān shù hé pāng duò ，shǐ rì bú yǔ yīng mó hé ","Tag":null,"Explanation":null,"English":null,"Sort":6,"Dynasty":"明"},{"Id":6742083,"Sentence":"祠官空为大雩舞，觋女羞作迎神歌。","Rank":0,"PoetryId":null,"Pinyin":"cǐ guān kōng wéi dà yú wǔ ，xǐ nǚ xīu zuō yǐng shén gē ","Tag":null,"Explanation":null,"English":null,"Sort":7,"Dynasty":"明"},{"Id":6742084,"Sentence":"明朝师归定何许，云里悬珠火如黍。","Rank":0,"PoetryId":null,"Pinyin":"mǐng cháo shī guī dìng hé hǔ ，yún li xuán zhū huǒ rú shǔ ","Tag":null,"Explanation":null,"English":null,"Sort":8,"Dynasty":"明"},{"Id":6742085,"Sentence":"更烦夜起把天瓢，翻作东南洗兵雨。","Rank":0,"PoetryId":null,"Pinyin":"gēng fán yè qi bǎ tiān piáo ，fān zuō dōng nā xi bīng yǔ ","Tag":null,"Explanation":null,"English":null,"Sort":9,"Dynasty":"明"}]}