{"Id":617452,"Title":"东皋同诸先生上人社集分赋得素馨花灯","Dynasty":"明","Author":"黎遂球","Context":"皎洁美人心，刘王不解寻。苑芳经燹烧，草冷耐萤侵。映遂仙藜彩，辉生梦笔吟。珠探玉龙颔，镜隐翠娥襟。瑞霰帘纹积，祥霞日气深。蝶来情倍热，蛾趁燄能任。法雨悬禅观，天衣覆宝林。莲开璎珞座，香静佩环音。舍利衔珍鸟，瑶华集素禽。榆芒寒簇雪，桂粟夜明金。艳琐玲珑骨，神传巧妙针。绡巾弹泪结，兰唾御风临。醉失秦宫晓，光堪魏乘参。倚窗看赠带，拂幕挂遗簪。旭透冰凝碎，梨晴梦半沉。口脂晶帐影，钱尾雀屏森。赋客星占聚，高僧理可钦。空花与二月，怀古复怜今。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ccd3c51b23f8796cefba2a7122ec0a14","Step":0,"Verses":[{"Id":6987957,"Sentence":"皎洁美人心，刘王不解寻。","Rank":0,"PoetryId":null,"Pinyin":"jiǎo jié měi rén xīn ，lǐu wáng bú jiě xún ","Tag":null,"Explanation":null,"English":null,"Sort":0,"Dynasty":"明"},{"Id":6987958,"Sentence":"苑芳经燹烧，草冷耐萤侵。","Rank":0,"PoetryId":null,"Pinyin":"yuàn fāng jīng xiǎn shāo ，cǎo lěng nài yǐng qīn ","Tag":null,"Explanation":null,"English":null,"Sort":1,"Dynasty":"明"},{"Id":6987959,"Sentence":"映遂仙藜彩，辉生梦笔吟。","Rank":0,"PoetryId":null,"Pinyin":"yìng suǐ xiān lǐ cǎi ，huī shēng mèng bi yǐn ","Tag":null,"Explanation":null,"English":null,"Sort":2,"Dynasty":"明"},{"Id":6987960,"Sentence":"珠探玉龙颔，镜隐翠娥襟。","Rank":0,"PoetryId":null,"Pinyin":"zhū tàn yù lóng hàn ，jìng yin cuì é jīn ","Tag":null,"Explanation":null,"English":null,"Sort":3,"Dynasty":"明"},{"Id":6987961,"Sentence":"瑞霰帘纹积，祥霞日气深。","Rank":0,"PoetryId":null,"Pinyin":"ruì xiàn lián wén jī ，xiáng xiá rì qì shēn ","Tag":null,"Explanation":null,"English":null,"Sort":4,"Dynasty":"明"},{"Id":6987962,"Sentence":"蝶来情倍热，蛾趁燄能任。","Rank":0,"PoetryId":null,"Pinyin":"dié lái qǐng bèi rè ，é chèn yàn néng rén ","Tag":null,"Explanation":null,"English":null,"Sort":5,"Dynasty":"明"},{"Id":6987963,"Sentence":"法雨悬禅观，天衣覆宝林。","Rank":0,"PoetryId":null,"Pinyin":"fǎ yǔ xuán chán guān ，tiān yī fù bǎo lǐn ","Tag":null,"Explanation":null,"English":null,"Sort":6,"Dynasty":"明"},{"Id":6987964,"Sentence":"莲开璎珞座，香静佩环音。","Rank":0,"PoetryId":null,"Pinyin":"lián kāi yīng luò zuò ，xiāng jìng pèi huán yīn ","Tag":null,"Explanation":null,"English":null,"Sort":7,"Dynasty":"明"},{"Id":6987965,"Sentence":"舍利衔珍鸟，瑶华集素禽。","Rank":0,"PoetryId":null,"Pinyin":"shě lì xián zhēn diǎo ，yáo huā jǐ sù qǐn ","Tag":null,"Explanation":null,"English":null,"Sort":8,"Dynasty":"明"},{"Id":6987966,"Sentence":"榆芒寒簇雪，桂粟夜明金。","Rank":0,"PoetryId":null,"Pinyin":"yú máng hán cù xuě ，guì sù yè mǐng jīn ","Tag":null,"Explanation":null,"English":null,"Sort":9,"Dynasty":"明"},{"Id":6987967,"Sentence":"艳琐玲珑骨，神传巧妙针。","Rank":0,"PoetryId":null,"Pinyin":"yàn suǒ lǐng lóng gū ，shén chuán qiǎo miào zhēn ","Tag":null,"Explanation":null,"English":null,"Sort":10,"Dynasty":"明"},{"Id":6987968,"Sentence":"绡巾弹泪结，兰唾御风临。","Rank":0,"PoetryId":null,"Pinyin":"xiāo jīn dàn lèi jiē ，lán tuò yù fēng lǐn ","Tag":null,"Explanation":null,"English":null,"Sort":11,"Dynasty":"明"},{"Id":6987969,"Sentence":"醉失秦宫晓，光堪魏乘参。","Rank":0,"PoetryId":null,"Pinyin":"zuì shī qǐn gōng xiǎo ，guāng kān wèi chéng cān ","Tag":null,"Explanation":null,"English":null,"Sort":12,"Dynasty":"明"},{"Id":6987970,"Sentence":"倚窗看赠带，拂幕挂遗簪。","Rank":0,"PoetryId":null,"Pinyin":"yi chuāng kān zèng dài ，bì mù guà wèi zān ","Tag":null,"Explanation":null,"English":null,"Sort":13,"Dynasty":"明"},{"Id":6987971,"Sentence":"旭透冰凝碎，梨晴梦半沉。","Rank":0,"PoetryId":null,"Pinyin":"xù tòu bīng nǐng suì ，lǐ qǐng mèng bàn chén ","Tag":null,"Explanation":null,"English":null,"Sort":14,"Dynasty":"明"},{"Id":6987972,"Sentence":"口脂晶帐影，钱尾雀屏森。","Rank":0,"PoetryId":null,"Pinyin":"kǒu zhī jīng zhàng ying ，qián wěi qiāo bīng sēn ","Tag":null,"Explanation":null,"English":null,"Sort":15,"Dynasty":"明"},{"Id":6987973,"Sentence":"赋客星占聚，高僧理可钦。","Rank":0,"PoetryId":null,"Pinyin":"fù kè xīng zhān jù ，gāo sēng li kě qīn ","Tag":null,"Explanation":null,"English":null,"Sort":16,"Dynasty":"明"},{"Id":6987974,"Sentence":"空花与二月，怀古复怜今。","Rank":0,"PoetryId":null,"Pinyin":"kōng huā yú èr yuè ，huái gǔ fù lián jīn ","Tag":null,"Explanation":null,"English":null,"Sort":17,"Dynasty":"明"}]}