{"Id":701014,"Title":"湖上即事四首","Dynasty":"明","Author":"黎遂球","Context":"水树楼台碧，朝云雨气红。燕巢香乳湿，渔网柳波风。花落粘游屐，荷开供酒筒。断桥峰色在，先梦上高空。小港闻歌入，萍开认去船。辨香寻袖气，移翠剩茶烟。采药疑归月，吹箫或上天。花间齐盼望，空有水云连。蝴蝶翻莲粉，蜻蜓罥藕丝。绿阴人散后，红破鸟归时。笑拾同心带，还留比目棋。隔堤闻走马，迎看席兼移。十载游山兴，五从湖上分。杏衫围写画，桃纸占题裙。斗草馀书带，裁缄报锦文。倘应携并去，胭粉满松云。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"2891a08810a7adfce34849802be0f96e","Step":0,"Verses":[{"Id":6340212,"Sentence":"水树楼台碧，朝云雨气红。","Rank":0,"PoetryId":null,"Pinyin":"shui shù lóu tāi bì ，cháo yún yǔ qì gōng ","Tag":null,"Explanation":null,"English":null,"Sort":0,"Dynasty":"明"},{"Id":6340213,"Sentence":"燕巢香乳湿，渔网柳波风。","Rank":0,"PoetryId":null,"Pinyin":"yān cháo xiāng rǔ shī ，yú wǎng liu bō fēng ","Tag":null,"Explanation":null,"English":null,"Sort":1,"Dynasty":"明"},{"Id":6340214,"Sentence":"花落粘游屐，荷开供酒筒。","Rank":0,"PoetryId":null,"Pinyin":"huā là nián yóu jī ，hé kāi gōng jiu tǒng ","Tag":null,"Explanation":null,"English":null,"Sort":2,"Dynasty":"明"},{"Id":6340215,"Sentence":"断桥峰色在，先梦上高空。","Rank":0,"PoetryId":null,"Pinyin":"duàn qiáo fēng sè zài ，xiān mèng shǎng gāo kōng ","Tag":null,"Explanation":null,"English":null,"Sort":3,"Dynasty":"明"},{"Id":6340216,"Sentence":"小港闻歌入，萍开认去船。","Rank":0,"PoetryId":null,"Pinyin":"xiǎo gǎng wén gē rù ，pǐng kāi rèn qù chuán ","Tag":null,"Explanation":null,"English":null,"Sort":4,"Dynasty":"明"},{"Id":6340217,"Sentence":"辨香寻袖气，移翠剩茶烟。","Rank":0,"PoetryId":null,"Pinyin":"biàn xiāng xún xìu qì ，yǐ cuì shèng chá yān ","Tag":null,"Explanation":null,"English":null,"Sort":5,"Dynasty":"明"},{"Id":6340218,"Sentence":"采药疑归月，吹箫或上天。","Rank":0,"PoetryId":null,"Pinyin":"cǎi yào yǐ guī yuè ，chuī xiāo huò shǎng tiān ","Tag":null,"Explanation":null,"English":null,"Sort":6,"Dynasty":"明"},{"Id":6340219,"Sentence":"花间齐盼望，空有水云连。","Rank":0,"PoetryId":null,"Pinyin":"huā jiān jì pàn wàng ，kōng yǒu shui yún lián ","Tag":null,"Explanation":null,"English":null,"Sort":7,"Dynasty":"明"},{"Id":6340220,"Sentence":"蝴蝶翻莲粉，蜻蜓罥藕丝。","Rank":0,"PoetryId":null,"Pinyin":"hú dié fān lián fěn ，qīng tǐng juàn ǒu sī ","Tag":null,"Explanation":null,"English":null,"Sort":8,"Dynasty":"明"},{"Id":6340221,"Sentence":"绿阴人散后，红破鸟归时。","Rank":0,"PoetryId":null,"Pinyin":"lù yīn rén sǎn hòu ，gōng pò diǎo guī shǐ ","Tag":null,"Explanation":null,"English":null,"Sort":9,"Dynasty":"明"},{"Id":6340222,"Sentence":"笑拾同心带，还留比目棋。","Rank":0,"PoetryId":null,"Pinyin":"xiào shè tóng xīn dài ，hái lǐu bi mù qǐ ","Tag":null,"Explanation":null,"English":null,"Sort":10,"Dynasty":"明"},{"Id":6340223,"Sentence":"隔堤闻走马，迎看席兼移。","Rank":0,"PoetryId":null,"Pinyin":"gé dī wén zǒu mǎ ，yǐng kān xǐ jiān yǐ ","Tag":null,"Explanation":null,"English":null,"Sort":11,"Dynasty":"明"},{"Id":6340224,"Sentence":"十载游山兴，五从湖上分。","Rank":0,"PoetryId":null,"Pinyin":"shǐ zǎi yóu shān xīng ，wǔ cóng hú shǎng fēn ","Tag":null,"Explanation":null,"English":null,"Sort":12,"Dynasty":"明"},{"Id":6340225,"Sentence":"杏衫围写画，桃纸占题裙。","Rank":0,"PoetryId":null,"Pinyin":"xìng shān wéi xiě huà ，táo zhi zhān tǐ qún ","Tag":null,"Explanation":null,"English":null,"Sort":13,"Dynasty":"明"},{"Id":6340226,"Sentence":"斗草馀书带，裁缄报锦文。","Rank":0,"PoetryId":null,"Pinyin":"dǒu cǎo yú shū dài ，cái jiān bào jin wén ","Tag":null,"Explanation":null,"English":null,"Sort":14,"Dynasty":"明"},{"Id":6340227,"Sentence":"倘应携并去，胭粉满松云。","Rank":0,"PoetryId":null,"Pinyin":"cháng yīng xié bīng qù ，yān fěn mǎn sōng yún ","Tag":null,"Explanation":null,"English":null,"Sort":15,"Dynasty":"明"}]}