{"Id":699264,"Title":"寿高孩之宪使四十","Dynasty":"明","Author":"董其昌","Context":"曾请长缨廿载前，新加大纛主恩偏。宁知岁月郎潜久，犹是春秋鼎盛年。狐矢正悬森戟库，兕觥交进斗茶天。同时九牧揆余者，多有悲歌老骥篇。专城四十尚为雄，况复东南倚折冲。虎视几当青眼客，鹰扬翻属黑头公。诞弥夏帝乘权始，赋有吴都在部中。极目奇云壶岛外，旌幢来自蕊珠宫。东海泱泱旧建牙，隼旟龙节玺书嘉。行间旗鼓高文苑，字里风霜凛法家。盾墨磨将毫散綵，幕莲开处剑生花。虽然方叔称元老，不似冯唐遇主赊。中朝推毂事防胡，江左留恂愿不孤。胆落鲸夷闻杖钺，恩沾鲛室见投珠。故应进履称孺子，未向雕虫许壮夫。起为清新开府寿，悬知泽畔揽揆殊。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"a8ea4875acc335919b00c2d363021867","Step":0,"Verses":[{"Id":6642749,"Sentence":"曾请长缨廿载前，新加大纛主恩偏。","Rank":0,"PoetryId":null,"Pinyin":"céng qing cháng yīng niàn zǎi qián ，xīn jiā dà dào zhǔ ēn piān ","Tag":null,"Explanation":null,"English":null,"Sort":0,"Dynasty":"明"},{"Id":6642750,"Sentence":"宁知岁月郎潜久，犹是春秋鼎盛年。","Rank":0,"PoetryId":null,"Pinyin":"nǐng zhī suì yuè láng qián jiu ，yóu shì chūn qīu ding chéng nián ","Tag":null,"Explanation":null,"English":null,"Sort":1,"Dynasty":"明"},{"Id":6642751,"Sentence":"狐矢正悬森戟库，兕觥交进斗茶天。","Rank":0,"PoetryId":null,"Pinyin":"hú shi zhēng xuán sēn ji kù ，sì gōng jiāo jìn dǒu chá tiān ","Tag":null,"Explanation":null,"English":null,"Sort":2,"Dynasty":"明"},{"Id":6642752,"Sentence":"同时九牧揆余者，多有悲歌老骥篇。","Rank":0,"PoetryId":null,"Pinyin":"tóng shǐ jiu mù kuǐ yú zhě ，duō yǒu bēi gē lǎo jì piān ","Tag":null,"Explanation":null,"English":null,"Sort":3,"Dynasty":"明"},{"Id":6642753,"Sentence":"专城四十尚为雄，况复东南倚折冲。","Rank":0,"PoetryId":null,"Pinyin":"zhuān chéng sì shǐ shàng wéi xióng ，kuàng fù dōng nā yi shé chōng ","Tag":null,"Explanation":null,"English":null,"Sort":4,"Dynasty":"明"},{"Id":6642754,"Sentence":"虎视几当青眼客，鹰扬翻属黑头公。","Rank":0,"PoetryId":null,"Pinyin":"hū shì jī dāng qīng yǎn kè ，yīng yáng fān shǔ hēi tóu gōng ","Tag":null,"Explanation":null,"English":null,"Sort":5,"Dynasty":"明"},{"Id":6642755,"Sentence":"诞弥夏帝乘权始，赋有吴都在部中。","Rank":0,"PoetryId":null,"Pinyin":"dàn mǐ xià dì chéng quán shi ，fù yǒu wú dōu zài bù zhōng ","Tag":null,"Explanation":null,"English":null,"Sort":6,"Dynasty":"明"},{"Id":6642756,"Sentence":"极目奇云壶岛外，旌幢来自蕊珠宫。","Rank":0,"PoetryId":null,"Pinyin":"jǐ mù jī yún hú dǎo wài ，jīng chuáng lái zì rui zhū gōng ","Tag":null,"Explanation":null,"English":null,"Sort":7,"Dynasty":"明"},{"Id":6642757,"Sentence":"东海泱泱旧建牙，隼旟龙节玺书嘉。","Rank":0,"PoetryId":null,"Pinyin":"dōng hǎi yāng yāng jìu jiàn yá ，sǔn yú lóng jiē xi shū jiā ","Tag":null,"Explanation":null,"English":null,"Sort":8,"Dynasty":"明"},{"Id":6642758,"Sentence":"行间旗鼓高文苑，字里风霜凛法家。","Rank":0,"PoetryId":null,"Pinyin":"háng jiān qǐ gǔ gāo wén yuàn ，zì li fēng shuāng lin fǎ gū ","Tag":null,"Explanation":null,"English":null,"Sort":9,"Dynasty":"明"},{"Id":6642759,"Sentence":"盾墨磨将毫散綵，幕莲开处剑生花。","Rank":0,"PoetryId":null,"Pinyin":"dùn mò mó jiāng háo sǎn cǎi ，mù lián kāi chǔ jiàn shēng huā ","Tag":null,"Explanation":null,"English":null,"Sort":10,"Dynasty":"明"},{"Id":6642760,"Sentence":"虽然方叔称元老，不似冯唐遇主赊。","Rank":0,"PoetryId":null,"Pinyin":"suī rán fāng shū chèn yuán lǎo ，bú shì féng táng yù zhǔ shē ","Tag":null,"Explanation":null,"English":null,"Sort":11,"Dynasty":"明"},{"Id":6642761,"Sentence":"中朝推毂事防胡，江左留恂愿不孤。","Rank":0,"PoetryId":null,"Pinyin":"zhōng cháo tuī gū shì fáng hú ，jiāng zuǒ lǐu xún yuàn bú gū ","Tag":null,"Explanation":null,"English":null,"Sort":12,"Dynasty":"明"},{"Id":6642762,"Sentence":"胆落鲸夷闻杖钺，恩沾鲛室见投珠。","Rank":0,"PoetryId":null,"Pinyin":"dǎn là jīng yǐ wén zhàng yuè ，ēn zhān jiāo shì jiàn tóu zhū ","Tag":null,"Explanation":null,"English":null,"Sort":13,"Dynasty":"明"},{"Id":6642763,"Sentence":"故应进履称孺子，未向雕虫许壮夫。","Rank":0,"PoetryId":null,"Pinyin":"gù yīng jìn lǚ chèn rú zi ，wèi xiàng diāo chóng hǔ zhuàng fū ","Tag":null,"Explanation":null,"English":null,"Sort":14,"Dynasty":"明"},{"Id":6642764,"Sentence":"起为清新开府寿，悬知泽畔揽揆殊。","Rank":0,"PoetryId":null,"Pinyin":"qi wéi qīng xīn kāi fǔ shòu ，xuán zhī zé pàn lǎn kuǐ shū ","Tag":null,"Explanation":null,"English":null,"Sort":15,"Dynasty":"明"}]}