{"Id":483139,"Title":"潇湘八景画·远浦归帆","Dynasty":"明","Author":"朱瞻基","Context":"斜阳欲挂晴川树，丹霞远映潇湘浦。洞庭湖上接星沙，万里归舟自何处。云帆缥缈天际来，势压滔天云浪摧。须臾已达汉江曲，江声汹涌如鸣雷。汉阳城头夜吹角，暂从鹦鹉洲边泊。长笛一声山月低，残灯数点江云薄。西蜀滇南与海通，浮波来往自无穷。暮天已卷三湘雾，晓日还悬七泽风。突兀危楼瞰江水，临眺何人频徙倚。寒鸦飞尽淡烟收，浩荡瑶空净如洗。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1ed3542805419e05d56df925f565ca32","Step":0,"Verses":[{"Id":6767705,"Sentence":"斜阳欲挂晴川树，丹霞远映潇湘浦。","Rank":0,"PoetryId":null,"Pinyin":"xié yáng yù guà qǐng chuān shù ，dān xiá yuǎn yìng xiāo xiāng pǔ ","Tag":null,"Explanation":null,"English":null,"Sort":0,"Dynasty":"明"},{"Id":6767706,"Sentence":"洞庭湖上接星沙，万里归舟自何处。","Rank":0,"PoetryId":null,"Pinyin":"dòng tǐng hú shǎng jiē xīng shā ，mò li guī zhōu zì hé chǔ ","Tag":null,"Explanation":null,"English":null,"Sort":1,"Dynasty":"明"},{"Id":6767707,"Sentence":"云帆缥缈天际来，势压滔天云浪摧。","Rank":0,"PoetryId":null,"Pinyin":"yún fān piāo miǎo tiān jì lái ，shì yā tāo tiān yún làng cuī ","Tag":null,"Explanation":null,"English":null,"Sort":2,"Dynasty":"明"},{"Id":6767708,"Sentence":"须臾已达汉江曲，江声汹涌如鸣雷。","Rank":0,"PoetryId":null,"Pinyin":"xū yú yi dá hàn jiāng qū ，jiāng shēng xiōng chōng rú mǐng léi ","Tag":null,"Explanation":null,"English":null,"Sort":3,"Dynasty":"明"},{"Id":6767709,"Sentence":"汉阳城头夜吹角，暂从鹦鹉洲边泊。","Rank":0,"PoetryId":null,"Pinyin":"hàn yáng chéng tóu yè chuī jiǎo ，zàn cóng yīng wǔ zhōu biān bó ","Tag":null,"Explanation":null,"English":null,"Sort":4,"Dynasty":"明"},{"Id":6767710,"Sentence":"长笛一声山月低，残灯数点江云薄。","Rank":0,"PoetryId":null,"Pinyin":"cháng dǐ yī shēng shān yuè dī ，cán dēng shǔ diǎn jiāng yún báo ","Tag":null,"Explanation":null,"English":null,"Sort":5,"Dynasty":"明"},{"Id":6767711,"Sentence":"西蜀滇南与海通，浮波来往自无穷。","Rank":0,"PoetryId":null,"Pinyin":"xī shǔ diān nā yú hǎi tōng ，fú bō lái wǎng zì mó qióng ","Tag":null,"Explanation":null,"English":null,"Sort":6,"Dynasty":"明"},{"Id":6767712,"Sentence":"暮天已卷三湘雾，晓日还悬七泽风。","Rank":0,"PoetryId":null,"Pinyin":"mù tiān yi juǎn sān xiāng wù ，xiǎo rì hái xuán qī zé fēng ","Tag":null,"Explanation":null,"English":null,"Sort":7,"Dynasty":"明"},{"Id":6767713,"Sentence":"突兀危楼瞰江水，临眺何人频徙倚。","Rank":0,"PoetryId":null,"Pinyin":"tū wū wēi lóu kàn jiāng shui ，lǐn tiào hé rén pǐn xi yi ","Tag":null,"Explanation":null,"English":null,"Sort":8,"Dynasty":"明"},{"Id":6767714,"Sentence":"寒鸦飞尽淡烟收，浩荡瑶空净如洗。","Rank":0,"PoetryId":null,"Pinyin":"hán yā fēi jin dàn yān shōu ，hào dàng yáo kōng jìng rú xi ","Tag":null,"Explanation":null,"English":null,"Sort":9,"Dynasty":"明"}]}