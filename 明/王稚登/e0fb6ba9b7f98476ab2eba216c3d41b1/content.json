{"Id":469897,"Title":"七十初度漫赋二十六韵","Dynasty":"明","Author":"王稚登","Context":"忆上蓬莱殿，曾雠石室书。史臣陪出入，丞相借吹嘘。故国归来早，长安不可居。为园栖曲巷，种柳拂清渠。西县琴声近，南邻树影疏。庭驯得食鸟，池跃放生鱼。抱膝吟《梁父》，无心赋《子虚》。鄙人荆五羖，醒士楚三闾。白鸟相忘久，青蝇肯舍诸。浅衷同扑满，傲骨类蘧蒢。汉纪偷桃旧，豳风剥枣初。秋山当几席，春酒满园庐。大斗劳为寿，新诗赖起予。自惭同袜线，何以报璠玙。浚邑干旄骑，敦煌钟鼓车。高僧遗巾拂，名妓进衣袽。丹指枫将变，黄知菊渐舒。何当飨敝帚，不可赖耕锄。花落从堆积，云来不扫除。每开池上酌，频摘雨中蔬。王猛贫扪虱，公孙老牧猪。陨霜嗟狱气，蔽日愤刑余。殿上谁扳槛，屏前罢引踞。终朝游汗漫，岂但梦华胥。中圣曾无计，求仙焉所如。桃花流水渡，愿作武陵渔。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e0fb6ba9b7f98476ab2eba216c3d41b1","Step":0,"Verses":[{"Id":6134102,"Sentence":"忆上蓬莱殿，曾雠石室书。","Rank":0,"PoetryId":null,"Pinyin":"yì shǎng péng lái diàn ，céng chóu dàn shì shū ","Tag":null,"Explanation":null,"English":null,"Sort":0,"Dynasty":"明"},{"Id":6134103,"Sentence":"史臣陪出入，丞相借吹嘘。","Rank":0,"PoetryId":null,"Pinyin":"shi chén péi chū rù ，chéng xiāng jiè chuī shī ","Tag":null,"Explanation":null,"English":null,"Sort":1,"Dynasty":"明"},{"Id":6134104,"Sentence":"故国归来早，长安不可居。","Rank":0,"PoetryId":null,"Pinyin":"gù guó guī lái zǎo ，cháng ān bú kě jū ","Tag":null,"Explanation":null,"English":null,"Sort":2,"Dynasty":"明"},{"Id":6134105,"Sentence":"为园栖曲巷，种柳拂清渠。","Rank":0,"PoetryId":null,"Pinyin":"wéi yuán qī qū hàng ，chóng liu bì qīng qú ","Tag":null,"Explanation":null,"English":null,"Sort":3,"Dynasty":"明"},{"Id":6134106,"Sentence":"西县琴声近，南邻树影疏。","Rank":0,"PoetryId":null,"Pinyin":"xī xiàn qǐn shēng jìn ，nā lǐn shù ying shū ","Tag":null,"Explanation":null,"English":null,"Sort":4,"Dynasty":"明"},{"Id":6134107,"Sentence":"庭驯得食鸟，池跃放生鱼。","Rank":0,"PoetryId":null,"Pinyin":"tǐng xùn dé shǐ diǎo ，chǐ yuè fàng shēng yú ","Tag":null,"Explanation":null,"English":null,"Sort":5,"Dynasty":"明"},{"Id":6134108,"Sentence":"抱膝吟《梁父》，无心赋《子虚》。","Rank":0,"PoetryId":null,"Pinyin":"bào xī yǐn 《liáng fǔ 》，mó xīn fù 《zi xū 》","Tag":null,"Explanation":null,"English":null,"Sort":6,"Dynasty":"明"},{"Id":6134109,"Sentence":"鄙人荆五羖，醒士楚三闾。","Rank":0,"PoetryId":null,"Pinyin":"bi rén jīng wǔ gǔ ，xing shì chǔ sān lǘ ","Tag":null,"Explanation":null,"English":null,"Sort":7,"Dynasty":"明"},{"Id":6134110,"Sentence":"白鸟相忘久，青蝇肯舍诸。","Rank":0,"PoetryId":null,"Pinyin":"bái diǎo xiāng wàng jiu ，qīng yǐng kěn shě zhū ","Tag":null,"Explanation":null,"English":null,"Sort":8,"Dynasty":"明"},{"Id":6134111,"Sentence":"浅衷同扑满，傲骨类蘧蒢。","Rank":0,"PoetryId":null,"Pinyin":"jiān zhōng tóng pū mǎn ，ào gū lèi qú chú ","Tag":null,"Explanation":null,"English":null,"Sort":9,"Dynasty":"明"},{"Id":6134112,"Sentence":"汉纪偷桃旧，豳风剥枣初。","Rank":0,"PoetryId":null,"Pinyin":"hàn ji tōu táo jìu ，bīn fēng bāo zǎo chū ","Tag":null,"Explanation":null,"English":null,"Sort":10,"Dynasty":"明"},{"Id":6134113,"Sentence":"秋山当几席，春酒满园庐。","Rank":0,"PoetryId":null,"Pinyin":"qīu shān dāng jī xǐ ，chūn jiu mǎn yuán lú ","Tag":null,"Explanation":null,"English":null,"Sort":11,"Dynasty":"明"},{"Id":6134114,"Sentence":"大斗劳为寿，新诗赖起予。","Rank":0,"PoetryId":null,"Pinyin":"dà dǒu láo wéi shòu ，xīn shī lài qi yú ","Tag":null,"Explanation":null,"English":null,"Sort":12,"Dynasty":"明"},{"Id":6134115,"Sentence":"自惭同袜线，何以报璠玙。","Rank":0,"PoetryId":null,"Pinyin":"zì cán tóng wà xiàn ，hé yi bào fán yú ","Tag":null,"Explanation":null,"English":null,"Sort":13,"Dynasty":"明"},{"Id":6134116,"Sentence":"浚邑干旄骑，敦煌钟鼓车。","Rank":0,"PoetryId":null,"Pinyin":"jùn yì gān máo jì ，duì huāng zhōng gǔ chē ","Tag":null,"Explanation":null,"English":null,"Sort":14,"Dynasty":"明"},{"Id":6134117,"Sentence":"高僧遗巾拂，名妓进衣袽。","Rank":0,"PoetryId":null,"Pinyin":"gāo sēng wèi jīn bì ，mǐng jì jìn yī rú ","Tag":null,"Explanation":null,"English":null,"Sort":15,"Dynasty":"明"},{"Id":6134118,"Sentence":"丹指枫将变，黄知菊渐舒。","Rank":0,"PoetryId":null,"Pinyin":"dān zhi fēng jiāng biàn ，huáng zhī jú jiān shū ","Tag":null,"Explanation":null,"English":null,"Sort":16,"Dynasty":"明"},{"Id":6134119,"Sentence":"何当飨敝帚，不可赖耕锄。","Rank":0,"PoetryId":null,"Pinyin":"hé dāng xiǎng bì zhǒu ，bú kě lài gēng chú ","Tag":null,"Explanation":null,"English":null,"Sort":17,"Dynasty":"明"},{"Id":6134120,"Sentence":"花落从堆积，云来不扫除。","Rank":0,"PoetryId":null,"Pinyin":"huā là cóng duī jī ，yún lái bú sǎo chú ","Tag":null,"Explanation":null,"English":null,"Sort":18,"Dynasty":"明"},{"Id":6134121,"Sentence":"每开池上酌，频摘雨中蔬。","Rank":0,"PoetryId":null,"Pinyin":"měi kāi chǐ shǎng zhuó ，pǐn zhāi yǔ zhōng shū ","Tag":null,"Explanation":null,"English":null,"Sort":19,"Dynasty":"明"},{"Id":6134122,"Sentence":"王猛贫扪虱，公孙老牧猪。","Rank":0,"PoetryId":null,"Pinyin":"wáng měng pǐn mén shī ，gōng sūn lǎo mù zhū ","Tag":null,"Explanation":null,"English":null,"Sort":20,"Dynasty":"明"},{"Id":6134123,"Sentence":"陨霜嗟狱气，蔽日愤刑余。","Rank":0,"PoetryId":null,"Pinyin":"yǔn shuāng jiē yù qì ，bì rì fèn xǐng yú ","Tag":null,"Explanation":null,"English":null,"Sort":21,"Dynasty":"明"},{"Id":6134124,"Sentence":"殿上谁扳槛，屏前罢引踞。","Rank":0,"PoetryId":null,"Pinyin":"diàn shǎng shéi bān jiàn ，bīng qián bā yin jù ","Tag":null,"Explanation":null,"English":null,"Sort":22,"Dynasty":"明"},{"Id":6134125,"Sentence":"终朝游汗漫，岂但梦华胥。","Rank":0,"PoetryId":null,"Pinyin":"zhōng cháo yóu hán màn ，qi dàn mèng huā xū ","Tag":null,"Explanation":null,"English":null,"Sort":23,"Dynasty":"明"},{"Id":6134126,"Sentence":"中圣曾无计，求仙焉所如。","Rank":0,"PoetryId":null,"Pinyin":"zhōng shèng céng mó jì ，qǐu xiān yān suǒ rú ","Tag":null,"Explanation":null,"English":null,"Sort":24,"Dynasty":"明"},{"Id":6134127,"Sentence":"桃花流水渡，愿作武陵渔。","Rank":0,"PoetryId":null,"Pinyin":"táo huā lǐu shui dù ，yuàn zuō wǔ lǐng yú ","Tag":null,"Explanation":null,"English":null,"Sort":25,"Dynasty":"明"}]}