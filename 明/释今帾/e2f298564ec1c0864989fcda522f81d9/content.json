{"Id":631417,"Title":"与石鉴大师夜话书呈二十二韵","Dynasty":"明","Author":"释今帾","Context":"堂虚寒月斜，禅静孤灯趣。与尔共经行，话余归得路。砚田怀旧春，竹榻依迟暮。非具三生缘，宁邀五浊度。初生尚无为，百忧旋相遇。玉塞限冥鸿，金姑危宿鹜。离骚不可消，痛饮亡所惧。击筑和悲歌，吹箫入市聚。猖狂弗顾人，涕泣频因兔。屠狗屡追游，咀茹废诗赋。讵知伯玉非，但使灌夫酗。风雅且云亡，死生胡解怖。毒龙瞋咒声，醉象恣狂步。衣纵有神珠，剑几非武库。云迷剧可怜，月爱恒多护。鲍叔知夷吾，刘公容狄傅。未足踰高深，为是拔沦痼。浣彼瓦缶陋，登诸瑚琏富。还拈柏子提，希见桃花悟。污染出玄泥，钤锤求密布。饥施玉髓丸，渴待金茎露。击竹会有期，良宵永无负。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"e2f298564ec1c0864989fcda522f81d9","Step":0,"Verses":[{"Id":6550292,"Sentence":"堂虚寒月斜，禅静孤灯趣。","Rank":0,"PoetryId":null,"Pinyin":"táng xū hán yuè xié ，chán jìng gū dēng qù ","Tag":null,"Explanation":null,"English":null,"Sort":0,"Dynasty":"明"},{"Id":6550293,"Sentence":"与尔共经行，话余归得路。","Rank":0,"PoetryId":null,"Pinyin":"yú ěr gōng jīng háng ，huà yú guī dé lù ","Tag":null,"Explanation":null,"English":null,"Sort":1,"Dynasty":"明"},{"Id":6550294,"Sentence":"砚田怀旧春，竹榻依迟暮。","Rank":0,"PoetryId":null,"Pinyin":"yàn tián huái jìu chūn ，zhú tà yī chǐ mù ","Tag":null,"Explanation":null,"English":null,"Sort":2,"Dynasty":"明"},{"Id":6550295,"Sentence":"非具三生缘，宁邀五浊度。","Rank":0,"PoetryId":null,"Pinyin":"fēi jù sān shēng yuán ，nǐng yāo wǔ zhuó dù ","Tag":null,"Explanation":null,"English":null,"Sort":3,"Dynasty":"明"},{"Id":6550296,"Sentence":"初生尚无为，百忧旋相遇。","Rank":0,"PoetryId":null,"Pinyin":"chū shēng shàng mó wéi ，bǎi yōu xuán xiāng yù ","Tag":null,"Explanation":null,"English":null,"Sort":4,"Dynasty":"明"},{"Id":6550297,"Sentence":"玉塞限冥鸿，金姑危宿鹜。","Rank":0,"PoetryId":null,"Pinyin":"yù sāi xiàn mǐng hóng ，jīn gū wēi sù wù ","Tag":null,"Explanation":null,"English":null,"Sort":5,"Dynasty":"明"},{"Id":6550298,"Sentence":"离骚不可消，痛饮亡所惧。","Rank":0,"PoetryId":null,"Pinyin":"lǐ sāo bú kě xiāo ，tòng yin wáng suǒ jù ","Tag":null,"Explanation":null,"English":null,"Sort":6,"Dynasty":"明"},{"Id":6550299,"Sentence":"击筑和悲歌，吹箫入市聚。","Rank":0,"PoetryId":null,"Pinyin":"jī zhú hé bēi gē ，chuī xiāo rù shì jù ","Tag":null,"Explanation":null,"English":null,"Sort":7,"Dynasty":"明"},{"Id":6550300,"Sentence":"猖狂弗顾人，涕泣频因兔。","Rank":0,"PoetryId":null,"Pinyin":"chāng kuáng fú gù rén ，tì qì pǐn yīn tù ","Tag":null,"Explanation":null,"English":null,"Sort":8,"Dynasty":"明"},{"Id":6550301,"Sentence":"屠狗屡追游，咀茹废诗赋。","Rank":0,"PoetryId":null,"Pinyin":"tú gǒu lǚ zhuī yóu ，jǔ rú fèi shī fù ","Tag":null,"Explanation":null,"English":null,"Sort":9,"Dynasty":"明"},{"Id":6550302,"Sentence":"讵知伯玉非，但使灌夫酗。","Rank":0,"PoetryId":null,"Pinyin":"jù zhī bǎi yù fēi ，dàn shi guàn fū xù ","Tag":null,"Explanation":null,"English":null,"Sort":10,"Dynasty":"明"},{"Id":6550303,"Sentence":"风雅且云亡，死生胡解怖。","Rank":0,"PoetryId":null,"Pinyin":"fēng yā jū yún wáng ，si shēng hú jiě bù ","Tag":null,"Explanation":null,"English":null,"Sort":11,"Dynasty":"明"},{"Id":6550304,"Sentence":"毒龙瞋咒声，醉象恣狂步。","Rank":0,"PoetryId":null,"Pinyin":"dú lóng chēn zhòu shēng ，zuì xiàng zì kuáng bù ","Tag":null,"Explanation":null,"English":null,"Sort":12,"Dynasty":"明"},{"Id":6550305,"Sentence":"衣纵有神珠，剑几非武库。","Rank":0,"PoetryId":null,"Pinyin":"yī zòng yǒu shén zhū ，jiàn jī fēi wǔ kù ","Tag":null,"Explanation":null,"English":null,"Sort":13,"Dynasty":"明"},{"Id":6550306,"Sentence":"云迷剧可怜，月爱恒多护。","Rank":0,"PoetryId":null,"Pinyin":"yún mī jù kě lián ，yuè ài héng duō hù ","Tag":null,"Explanation":null,"English":null,"Sort":14,"Dynasty":"明"},{"Id":6550307,"Sentence":"鲍叔知夷吾，刘公容狄傅。","Rank":0,"PoetryId":null,"Pinyin":"bào shū zhī yǐ wú ，lǐu gōng róng dǐ fù ","Tag":null,"Explanation":null,"English":null,"Sort":15,"Dynasty":"明"},{"Id":6550308,"Sentence":"未足踰高深，为是拔沦痼。","Rank":0,"PoetryId":null,"Pinyin":"wèi zú yáo gāo shēn ，wéi shì bá lún gù ","Tag":null,"Explanation":null,"English":null,"Sort":16,"Dynasty":"明"},{"Id":6550309,"Sentence":"浣彼瓦缶陋，登诸瑚琏富。","Rank":0,"PoetryId":null,"Pinyin":"huàn bi wǎ fǒu lòu ，dēng zhū hú liǎn fù ","Tag":null,"Explanation":null,"English":null,"Sort":17,"Dynasty":"明"},{"Id":6550310,"Sentence":"还拈柏子提，希见桃花悟。","Rank":0,"PoetryId":null,"Pinyin":"hái niān bǎi zi dī ，xī jiàn táo huā wù ","Tag":null,"Explanation":null,"English":null,"Sort":18,"Dynasty":"明"},{"Id":6550311,"Sentence":"污染出玄泥，钤锤求密布。","Rank":0,"PoetryId":null,"Pinyin":"wū rǎn chū xuán nǐ ，qián chuǐ qǐu mì bù ","Tag":null,"Explanation":null,"English":null,"Sort":19,"Dynasty":"明"},{"Id":6550312,"Sentence":"饥施玉髓丸，渴待金茎露。","Rank":0,"PoetryId":null,"Pinyin":"jī shī yù sui wán ，kě dāi jīn jīng lòu ","Tag":null,"Explanation":null,"English":null,"Sort":20,"Dynasty":"明"},{"Id":6550313,"Sentence":"击竹会有期，良宵永无负。","Rank":0,"PoetryId":null,"Pinyin":"jī zhú huì yǒu jī ，liáng xiāo yǒng mó fù ","Tag":null,"Explanation":null,"English":null,"Sort":21,"Dynasty":"明"}]}