{"Id":721330,"Title":"讽谏诗","Dynasty":"汉","Author":"韦孟","Context":"肃肃我祖，国自豕韦。黼衣朱绂，四牡龙旗。彤弓斯征，抚宁遐荒。总齐群邦，以翼大商。迭彼大彭，勋绩惟光。至于有周，历世会同。王赧听谮，寔绝我邦。我邦既绝，厥政斯逸。赏罚之行，非繇王室。庶尹群后，靡扶靡卫。五服崩离，宗周以队。我祖斯微，迁于彭城。在予小子，勤诶厥生。阸此嫚秦，耒耜以耕。悠悠嫚秦，上天不宁。乃眷南顾，授汉于京。于赫有汉，四方是征。靡适不怀，万国逌平。乃命厥弟，建侯于楚。俾我小臣，惟傅是辅。竞竞元王，恭俭净壹。惠此黎民，纳彼辅弼。飨国渐世，垂烈于后。乃及夷王，克奉厥绪。咨命不永，惟王统祀。左右陪臣，此惟皇士。如何我王，不思守保。不惟履冰，以继祖考。邦事是废，逸游是娱。犬马繇繇，是放是驱。务彼鸟兽，忽此稼苗。烝民以匮，我王以偷。所弘非德，所亲非俊。唯囿是恢，唯谀是信。睮睮谄夫，咢咢黄发。如何我王，曾不是察。既藐下臣，追欲从逸。嫚彼显祖，轻兹削黜。嗟嗟我王，汉之睦亲。曾不夙夜，以休令闻。穆穆天子，临尔下土。明明群司，执宪靡顾。正遐繇近，殆其怙兹。嗟嗟我王，曷不此思。非思非鉴，嗣其罔则。弥弥其失，岌岌其国。致冰匪霜，致队靡嫚。瞻惟我王，昔靡不练。兴国救颠，孰违悔过。追思黄发，秦缪以霸。岁月其徂，年其逮耇。于昔君子，庶显于后。我王如何，曾不斯览。黄发不近，胡不时监。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"ea36b975c9a3ed87f890a019a3031eed","Step":0,"Verses":[{"Id":9635232,"Sentence":"肃肃我祖，国自豕韦。","Rank":0,"PoetryId":null,"Pinyin":"sù sù wǒ zǔ ，guó zì shi wéi ","Tag":null,"Explanation":null,"English":null,"Sort":0,"Dynasty":"汉"},{"Id":9635233,"Sentence":"黼衣朱绂，四牡龙旗。","Rank":0,"PoetryId":null,"Pinyin":"fǔ yī zhū fú ，sì mǔ lóng qǐ ","Tag":null,"Explanation":null,"English":null,"Sort":1,"Dynasty":"汉"},{"Id":9635234,"Sentence":"彤弓斯征，抚宁遐荒。","Rank":0,"PoetryId":null,"Pinyin":"tóng gōng sī zhēng ，fǔ nǐng xiá huāng ","Tag":null,"Explanation":null,"English":null,"Sort":2,"Dynasty":"汉"},{"Id":9635235,"Sentence":"总齐群邦，以翼大商。","Rank":0,"PoetryId":null,"Pinyin":"zǒng jì qún bāng ，yi yì dà shāng ","Tag":null,"Explanation":null,"English":null,"Sort":3,"Dynasty":"汉"},{"Id":9635236,"Sentence":"迭彼大彭，勋绩惟光。","Rank":0,"PoetryId":null,"Pinyin":"dié bi dà péng ，xūn jì wéi guāng ","Tag":null,"Explanation":null,"English":null,"Sort":4,"Dynasty":"汉"},{"Id":9635237,"Sentence":"至于有周，历世会同。","Rank":0,"PoetryId":null,"Pinyin":"zhì yú yǒu zhōu ，lì shì huì tóng ","Tag":null,"Explanation":null,"English":null,"Sort":5,"Dynasty":"汉"},{"Id":9635238,"Sentence":"王赧听谮，寔绝我邦。","Rank":0,"PoetryId":null,"Pinyin":"wáng nǎn tīng zèn ，shǐ jué wǒ bāng ","Tag":null,"Explanation":null,"English":null,"Sort":6,"Dynasty":"汉"},{"Id":9635239,"Sentence":"我邦既绝，厥政斯逸。","Rank":0,"PoetryId":null,"Pinyin":"wǒ bāng jì jué ，jué zhèng sī yì ","Tag":null,"Explanation":null,"English":null,"Sort":7,"Dynasty":"汉"},{"Id":9635240,"Sentence":"赏罚之行，非繇王室。","Rank":0,"PoetryId":null,"Pinyin":"shǎng fá zhī háng ，fēi yáo wáng shì ","Tag":null,"Explanation":null,"English":null,"Sort":8,"Dynasty":"汉"},{"Id":9635241,"Sentence":"庶尹群后，靡扶靡卫。","Rank":0,"PoetryId":null,"Pinyin":"shù yin qún hòu ，mǐ fú mǐ wèi ","Tag":null,"Explanation":null,"English":null,"Sort":9,"Dynasty":"汉"},{"Id":9635242,"Sentence":"五服崩离，宗周以队。","Rank":0,"PoetryId":null,"Pinyin":"wǔ fú bēng lǐ ，zōng zhōu yi duì ","Tag":null,"Explanation":null,"English":null,"Sort":10,"Dynasty":"汉"},{"Id":9635243,"Sentence":"我祖斯微，迁于彭城。","Rank":0,"PoetryId":null,"Pinyin":"wǒ zǔ sī wēi ，qiān yú péng chéng ","Tag":null,"Explanation":null,"English":null,"Sort":11,"Dynasty":"汉"},{"Id":9635244,"Sentence":"在予小子，勤诶厥生。","Rank":0,"PoetryId":null,"Pinyin":"zài yú xiǎo zi ，qǐn xī jué shēng ","Tag":null,"Explanation":null,"English":null,"Sort":12,"Dynasty":"汉"},{"Id":9635245,"Sentence":"阸此嫚秦，耒耜以耕。","Rank":0,"PoetryId":null,"Pinyin":"ài ci mān qǐn ，lěi sì yi gēng ","Tag":null,"Explanation":null,"English":null,"Sort":13,"Dynasty":"汉"},{"Id":9635246,"Sentence":"悠悠嫚秦，上天不宁。","Rank":0,"PoetryId":null,"Pinyin":"yōu yōu mān qǐn ，shǎng tiān bú nǐng ","Tag":null,"Explanation":null,"English":null,"Sort":14,"Dynasty":"汉"},{"Id":9635247,"Sentence":"乃眷南顾，授汉于京。","Rank":0,"PoetryId":null,"Pinyin":"nǎi juàn nā gù ，shòu hàn yú jīng ","Tag":null,"Explanation":null,"English":null,"Sort":15,"Dynasty":"汉"},{"Id":9635248,"Sentence":"于赫有汉，四方是征。","Rank":0,"PoetryId":null,"Pinyin":"yú hè yǒu hàn ，sì fāng shì zhēng ","Tag":null,"Explanation":null,"English":null,"Sort":16,"Dynasty":"汉"},{"Id":9635249,"Sentence":"靡适不怀，万国逌平。","Rank":0,"PoetryId":null,"Pinyin":"mǐ kuò bú huái ，mò guó yōu pǐng ","Tag":null,"Explanation":null,"English":null,"Sort":17,"Dynasty":"汉"},{"Id":9635250,"Sentence":"乃命厥弟，建侯于楚。","Rank":0,"PoetryId":null,"Pinyin":"nǎi mìng jué dì ，jiàn hóu yú chǔ ","Tag":null,"Explanation":null,"English":null,"Sort":18,"Dynasty":"汉"},{"Id":9635251,"Sentence":"俾我小臣，惟傅是辅。","Rank":0,"PoetryId":null,"Pinyin":"bi wǒ xiǎo chén ，wéi fù shì fǔ ","Tag":null,"Explanation":null,"English":null,"Sort":19,"Dynasty":"汉"},{"Id":9635252,"Sentence":"竞竞元王，恭俭净壹。","Rank":0,"PoetryId":null,"Pinyin":"jìng jìng yuán wáng ，gōng jiǎn jìng yī ","Tag":null,"Explanation":null,"English":null,"Sort":20,"Dynasty":"汉"},{"Id":9635253,"Sentence":"惠此黎民，纳彼辅弼。","Rank":0,"PoetryId":null,"Pinyin":"huì ci lǐ mǐn ，nà bi fǔ bì ","Tag":null,"Explanation":null,"English":null,"Sort":21,"Dynasty":"汉"},{"Id":9635254,"Sentence":"飨国渐世，垂烈于后。","Rank":0,"PoetryId":null,"Pinyin":"xiǎng guó jiān shì ，chuǐ liè yú hòu ","Tag":null,"Explanation":null,"English":null,"Sort":22,"Dynasty":"汉"},{"Id":9635255,"Sentence":"乃及夷王，克奉厥绪。","Rank":0,"PoetryId":null,"Pinyin":"nǎi jǐ yǐ wáng ，kè fèng jué xù ","Tag":null,"Explanation":null,"English":null,"Sort":23,"Dynasty":"汉"},{"Id":9635256,"Sentence":"咨命不永，惟王统祀。","Rank":0,"PoetryId":null,"Pinyin":"zī mìng bú yǒng ，wéi wáng tǒng sì ","Tag":null,"Explanation":null,"English":null,"Sort":24,"Dynasty":"汉"},{"Id":9635257,"Sentence":"左右陪臣，此惟皇士。","Rank":0,"PoetryId":null,"Pinyin":"zuǒ yòu péi chén ，ci wéi huáng shì ","Tag":null,"Explanation":null,"English":null,"Sort":25,"Dynasty":"汉"},{"Id":9635258,"Sentence":"如何我王，不思守保。","Rank":0,"PoetryId":null,"Pinyin":"rú hé wǒ wáng ，bú sāi shǒu bǎo ","Tag":null,"Explanation":null,"English":null,"Sort":26,"Dynasty":"汉"},{"Id":9635259,"Sentence":"不惟履冰，以继祖考。","Rank":0,"PoetryId":null,"Pinyin":"bú wéi lǚ bīng ，yi jì zǔ kǎo ","Tag":null,"Explanation":null,"English":null,"Sort":27,"Dynasty":"汉"},{"Id":9635260,"Sentence":"邦事是废，逸游是娱。","Rank":0,"PoetryId":null,"Pinyin":"bāng shì shì fèi ，yì yóu shì yú ","Tag":null,"Explanation":null,"English":null,"Sort":28,"Dynasty":"汉"},{"Id":9635261,"Sentence":"犬马繇繇，是放是驱。","Rank":0,"PoetryId":null,"Pinyin":"quǎn mǎ yáo yáo ，shì fàng shì qū ","Tag":null,"Explanation":null,"English":null,"Sort":29,"Dynasty":"汉"},{"Id":9635262,"Sentence":"务彼鸟兽，忽此稼苗。","Rank":0,"PoetryId":null,"Pinyin":"wù bi diǎo shòu ，hū ci jià miáo ","Tag":null,"Explanation":null,"English":null,"Sort":30,"Dynasty":"汉"},{"Id":9635263,"Sentence":"烝民以匮，我王以偷。","Rank":0,"PoetryId":null,"Pinyin":"zhēng mǐn yi kuì ，wǒ wáng yi tōu ","Tag":null,"Explanation":null,"English":null,"Sort":31,"Dynasty":"汉"},{"Id":9635264,"Sentence":"所弘非德，所亲非俊。","Rank":0,"PoetryId":null,"Pinyin":"suǒ hóng fēi dé ，suǒ qīn fēi jùn ","Tag":null,"Explanation":null,"English":null,"Sort":32,"Dynasty":"汉"},{"Id":9635265,"Sentence":"唯囿是恢，唯谀是信。","Rank":0,"PoetryId":null,"Pinyin":"wéi yòu shì huī ，wéi yú shì xìn ","Tag":null,"Explanation":null,"English":null,"Sort":33,"Dynasty":"汉"},{"Id":9635266,"Sentence":"睮睮谄夫，咢咢黄发。","Rank":0,"PoetryId":null,"Pinyin":"yú yú chǎn fū ，è è huáng fā ","Tag":null,"Explanation":null,"English":null,"Sort":34,"Dynasty":"汉"},{"Id":9635267,"Sentence":"如何我王，曾不是察。","Rank":0,"PoetryId":null,"Pinyin":"rú hé wǒ wáng ，céng bú shì chá ","Tag":null,"Explanation":null,"English":null,"Sort":35,"Dynasty":"汉"},{"Id":9635268,"Sentence":"既藐下臣，追欲从逸。","Rank":0,"PoetryId":null,"Pinyin":"jì miǎo xià chén ，zhuī yù cóng yì ","Tag":null,"Explanation":null,"English":null,"Sort":36,"Dynasty":"汉"},{"Id":9635269,"Sentence":"嫚彼显祖，轻兹削黜。","Rank":0,"PoetryId":null,"Pinyin":"mān bi xiǎn zǔ ，qīng cǐ xiāo chù ","Tag":null,"Explanation":null,"English":null,"Sort":37,"Dynasty":"汉"},{"Id":9635270,"Sentence":"嗟嗟我王，汉之睦亲。","Rank":0,"PoetryId":null,"Pinyin":"jiē jiē wǒ wáng ，hàn zhī mù qīn ","Tag":null,"Explanation":null,"English":null,"Sort":38,"Dynasty":"汉"},{"Id":9635271,"Sentence":"曾不夙夜，以休令闻。","Rank":0,"PoetryId":null,"Pinyin":"céng bú sù yè ，yi xīu ling wén ","Tag":null,"Explanation":null,"English":null,"Sort":39,"Dynasty":"汉"},{"Id":9635272,"Sentence":"穆穆天子，临尔下土。","Rank":0,"PoetryId":null,"Pinyin":"mù mù tiān zi ，lǐn ěr xià tǔ ","Tag":null,"Explanation":null,"English":null,"Sort":40,"Dynasty":"汉"},{"Id":9635273,"Sentence":"明明群司，执宪靡顾。","Rank":0,"PoetryId":null,"Pinyin":"mǐng mǐng qún sī ，zhǐ xiǎn mǐ gù ","Tag":null,"Explanation":null,"English":null,"Sort":41,"Dynasty":"汉"},{"Id":9635274,"Sentence":"正遐繇近，殆其怙兹。","Rank":0,"PoetryId":null,"Pinyin":"zhēng xiá yáo jìn ，dài jī hù cǐ ","Tag":null,"Explanation":null,"English":null,"Sort":42,"Dynasty":"汉"},{"Id":9635275,"Sentence":"嗟嗟我王，曷不此思。","Rank":0,"PoetryId":null,"Pinyin":"jiē jiē wǒ wáng ，hé bú ci sāi ","Tag":null,"Explanation":null,"English":null,"Sort":43,"Dynasty":"汉"},{"Id":9635276,"Sentence":"非思非鉴，嗣其罔则。","Rank":0,"PoetryId":null,"Pinyin":"fēi sāi fēi jiàn ，sì jī wǎng zé ","Tag":null,"Explanation":null,"English":null,"Sort":44,"Dynasty":"汉"},{"Id":9635277,"Sentence":"弥弥其失，岌岌其国。","Rank":0,"PoetryId":null,"Pinyin":"mǐ mǐ jī shī ，jǐ jǐ jī guó ","Tag":null,"Explanation":null,"English":null,"Sort":45,"Dynasty":"汉"},{"Id":9635278,"Sentence":"致冰匪霜，致队靡嫚。","Rank":0,"PoetryId":null,"Pinyin":"zhì bīng fěi shuāng ，zhì duì mǐ mān ","Tag":null,"Explanation":null,"English":null,"Sort":46,"Dynasty":"汉"},{"Id":9635279,"Sentence":"瞻惟我王，昔靡不练。","Rank":0,"PoetryId":null,"Pinyin":"zhān wéi wǒ wáng ，xī mǐ bú liàn ","Tag":null,"Explanation":null,"English":null,"Sort":47,"Dynasty":"汉"},{"Id":9635280,"Sentence":"兴国救颠，孰违悔过。","Rank":0,"PoetryId":null,"Pinyin":"xīng guó jìu diān ，shú wéi hui guō ","Tag":null,"Explanation":null,"English":null,"Sort":48,"Dynasty":"汉"},{"Id":9635281,"Sentence":"追思黄发，秦缪以霸。","Rank":0,"PoetryId":null,"Pinyin":"zhuī sāi huáng fā ，qǐn miào yi bà ","Tag":null,"Explanation":null,"English":null,"Sort":49,"Dynasty":"汉"},{"Id":9635282,"Sentence":"岁月其徂，年其逮耇。","Rank":0,"PoetryId":null,"Pinyin":"suì yuè jī cú ，nián jī dǎi gǒu ","Tag":null,"Explanation":null,"English":null,"Sort":50,"Dynasty":"汉"},{"Id":9635283,"Sentence":"于昔君子，庶显于后。","Rank":0,"PoetryId":null,"Pinyin":"yú xī jūn zi ，shù xiǎn yú hòu ","Tag":null,"Explanation":null,"English":null,"Sort":51,"Dynasty":"汉"},{"Id":9635284,"Sentence":"我王如何，曾不斯览。","Rank":0,"PoetryId":null,"Pinyin":"wǒ wáng rú hé ，céng bú sī lǎn ","Tag":null,"Explanation":null,"English":null,"Sort":52,"Dynasty":"汉"},{"Id":9635285,"Sentence":"黄发不近，胡不时监。","Rank":0,"PoetryId":null,"Pinyin":"huáng fā bú jìn ，hú bú shǐ jiān ","Tag":null,"Explanation":null,"English":null,"Sort":53,"Dynasty":"汉"}]}