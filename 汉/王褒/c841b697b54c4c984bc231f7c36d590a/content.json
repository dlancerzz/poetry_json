{"Id":721292,"Title":"九怀 其五 尊嘉","Dynasty":"汉","Author":"王褒","Context":"季春兮阳阳，列草兮成行。余悲兮兰生，委积兮从横。江离兮遗捐，辛夷兮挤臧。伊思兮往古，亦多兮遭殃。伍胥兮浮江，屈子兮沉湘。运余兮念兹，心内兮怀伤。望淮兮沛沛，滨流兮则逝。榜舫兮下流，东注兮磕磕。蛟龙兮导引，文鱼兮上濑。抽蒲兮陈坐，援芙蕖兮为盖。水跃兮余旌，继以兮微蔡。云旗兮电骛，倏忽兮容裔。河伯兮开门，迎余兮欢欣。顾念兮旧都，怀恨兮艰难。窃哀兮浮萍，汎淫兮无根。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"c841b697b54c4c984bc231f7c36d590a","Step":0,"Verses":[{"Id":9637590,"Sentence":"季春兮阳阳，列草兮成行。","Rank":0,"PoetryId":null,"Pinyin":"jì chūn xī yáng yáng ，liè cǎo xī chéng háng ","Tag":null,"Explanation":null,"English":null,"Sort":0,"Dynasty":"汉"},{"Id":9637591,"Sentence":"余悲兮兰生，委积兮从横。","Rank":0,"PoetryId":null,"Pinyin":"yú bēi xī lán shēng ，wēi jī xī cóng héng ","Tag":null,"Explanation":null,"English":null,"Sort":1,"Dynasty":"汉"},{"Id":9637592,"Sentence":"江离兮遗捐，辛夷兮挤臧。","Rank":0,"PoetryId":null,"Pinyin":"jiāng lǐ xī wèi juān ，xīn yǐ xī ji zāng ","Tag":null,"Explanation":null,"English":null,"Sort":2,"Dynasty":"汉"},{"Id":9637593,"Sentence":"伊思兮往古，亦多兮遭殃。","Rank":0,"PoetryId":null,"Pinyin":"yī sāi xī wǎng gǔ ，yì duō xī zāo yāng ","Tag":null,"Explanation":null,"English":null,"Sort":3,"Dynasty":"汉"},{"Id":9637594,"Sentence":"伍胥兮浮江，屈子兮沉湘。","Rank":0,"PoetryId":null,"Pinyin":"wǔ xū xī fú jiāng ，qū zi xī chén xiāng ","Tag":null,"Explanation":null,"English":null,"Sort":4,"Dynasty":"汉"},{"Id":9637595,"Sentence":"运余兮念兹，心内兮怀伤。","Rank":0,"PoetryId":null,"Pinyin":"yùn yú xī niàn cǐ ，xīn nèi xī huái shāng ","Tag":null,"Explanation":null,"English":null,"Sort":5,"Dynasty":"汉"},{"Id":9637596,"Sentence":"望淮兮沛沛，滨流兮则逝。","Rank":0,"PoetryId":null,"Pinyin":"wàng huái xī pèi pèi ，bīn lǐu xī zé shì ","Tag":null,"Explanation":null,"English":null,"Sort":6,"Dynasty":"汉"},{"Id":9637597,"Sentence":"榜舫兮下流，东注兮磕磕。","Rank":0,"PoetryId":null,"Pinyin":"bǎng fǎng xī xià lǐu ，dōng zhù xī kē kē ","Tag":null,"Explanation":null,"English":null,"Sort":7,"Dynasty":"汉"},{"Id":9637598,"Sentence":"蛟龙兮导引，文鱼兮上濑。","Rank":0,"PoetryId":null,"Pinyin":"jiāo lóng xī dǎo yin ，wén yú xī shǎng lài ","Tag":null,"Explanation":null,"English":null,"Sort":8,"Dynasty":"汉"},{"Id":9637599,"Sentence":"抽蒲兮陈坐，援芙蕖兮为盖。","Rank":0,"PoetryId":null,"Pinyin":"chōu pú xī chén zuò ，yuán fú qú xī wéi gài ","Tag":null,"Explanation":null,"English":null,"Sort":9,"Dynasty":"汉"},{"Id":9637600,"Sentence":"水跃兮余旌，继以兮微蔡。","Rank":0,"PoetryId":null,"Pinyin":"shui yuè xī yú jīng ，jì yi xī wēi cài ","Tag":null,"Explanation":null,"English":null,"Sort":10,"Dynasty":"汉"},{"Id":9637601,"Sentence":"云旗兮电骛，倏忽兮容裔。","Rank":0,"PoetryId":null,"Pinyin":"yún qǐ xī diàn wù ，shū hū xī róng yì ","Tag":null,"Explanation":null,"English":null,"Sort":11,"Dynasty":"汉"},{"Id":9637602,"Sentence":"河伯兮开门，迎余兮欢欣。","Rank":0,"PoetryId":null,"Pinyin":"hé bǎi xī kāi mén ，yǐng yú xī huān xīn ","Tag":null,"Explanation":null,"English":null,"Sort":12,"Dynasty":"汉"},{"Id":9637603,"Sentence":"顾念兮旧都，怀恨兮艰难。","Rank":0,"PoetryId":null,"Pinyin":"gù niàn xī jìu dōu ，huái hèn xī jiān nán ","Tag":null,"Explanation":null,"English":null,"Sort":13,"Dynasty":"汉"},{"Id":9637604,"Sentence":"窃哀兮浮萍，汎淫兮无根。","Rank":0,"PoetryId":null,"Pinyin":"qiè āi xī fú pǐng ，fá yǐn xī mó gēn ","Tag":null,"Explanation":null,"English":null,"Sort":14,"Dynasty":"汉"}]}