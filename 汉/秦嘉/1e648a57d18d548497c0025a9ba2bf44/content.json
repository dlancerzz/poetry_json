{"Id":721546,"Title":"赠妇诗三首","Dynasty":"汉","Author":"秦嘉","Context":"人生譬朝露，居世多屯蹇。忧艰常早至，欢会常苦晚。念当奉时役，去尔日遥远。遣车迎子还，空往复空返。省书情凄怆，临食不能饭。独坐空房中，谁与相劝勉。长夜不能眠，伏枕独展转。忧来如循环，匪席不可卷。皇灵无私亲，为善荷天禄。伤我与尔身，少小罹茕独。既得结大义，欢乐苦不足。念当远离别，思念叙款曲。河广无舟梁，道近隔丘陆。临路怀惆怅，中驾正踯躅。浮云起高山，悲风激深谷。良马不回鞍，轻车不转毂。针药可屡进，愁思难为数。贞士笃终始，恩义可不属。肃肃仆夫征，锵锵扬和铃。清晨当引迈，束带待鸡鸣。顾看空室中，仿佛相姿形。一别怀万恨，起坐为不宁。何用叙我心，遗思致款诚。宝钗好耀首，明镜可鉴形。芳香去垢秽，素琴有清声。诗人感木瓜，乃欲答瑶琼。愧彼赠我厚，惭此往物轻。虽知未足报，贵用叙我情。","PoertyType":null,"Cipai":"","Status":1,"Rank":0,"Tag":null,"Explanation":null,"First":null,"Guid":"1e648a57d18d548497c0025a9ba2bf44","Step":0,"Verses":[{"Id":9635666,"Sentence":"人生譬朝露，居世多屯蹇。","Rank":0,"PoetryId":null,"Pinyin":"rén shēng pì cháo lòu ，jū shì duō tún jiǎn ","Tag":null,"Explanation":null,"English":null,"Sort":0,"Dynasty":"汉"},{"Id":9635667,"Sentence":"忧艰常早至，欢会常苦晚。","Rank":0,"PoetryId":null,"Pinyin":"yōu jiān cháng zǎo zhì ，huān huì cháng kǔ wǎn ","Tag":null,"Explanation":null,"English":null,"Sort":1,"Dynasty":"汉"},{"Id":9635668,"Sentence":"念当奉时役，去尔日遥远。","Rank":0,"PoetryId":null,"Pinyin":"niàn dāng fèng shǐ yì ，qù ěr rì yáo yuǎn ","Tag":null,"Explanation":null,"English":null,"Sort":2,"Dynasty":"汉"},{"Id":9635669,"Sentence":"遣车迎子还，空往复空返。","Rank":0,"PoetryId":null,"Pinyin":"qiǎn chē yǐng zi hái ，kōng wǎng fù kōng fǎn ","Tag":null,"Explanation":null,"English":null,"Sort":3,"Dynasty":"汉"},{"Id":9635670,"Sentence":"省书情凄怆，临食不能饭。","Rank":0,"PoetryId":null,"Pinyin":"shěng shū qǐng qī chuàng ，lǐn shǐ bú néng fàn ","Tag":null,"Explanation":null,"English":null,"Sort":4,"Dynasty":"汉"},{"Id":9635671,"Sentence":"独坐空房中，谁与相劝勉。","Rank":0,"PoetryId":null,"Pinyin":"dú zuò kōng fáng zhōng ，shéi yú xiāng quàn miǎn ","Tag":null,"Explanation":null,"English":null,"Sort":5,"Dynasty":"汉"},{"Id":9635672,"Sentence":"长夜不能眠，伏枕独展转。","Rank":0,"PoetryId":null,"Pinyin":"cháng yè bú néng mián ，fú zhěn dú zhǎn zhuǎi ","Tag":null,"Explanation":null,"English":null,"Sort":6,"Dynasty":"汉"},{"Id":9635673,"Sentence":"忧来如循环，匪席不可卷。","Rank":0,"PoetryId":null,"Pinyin":"yōu lái rú xún huán ，fěi xǐ bú kě juǎn ","Tag":null,"Explanation":null,"English":null,"Sort":7,"Dynasty":"汉"},{"Id":9635674,"Sentence":"皇灵无私亲，为善荷天禄。","Rank":0,"PoetryId":null,"Pinyin":"huáng lǐng mó sī qīn ，wéi shàn hé tiān lù ","Tag":null,"Explanation":null,"English":null,"Sort":8,"Dynasty":"汉"},{"Id":9635675,"Sentence":"伤我与尔身，少小罹茕独。","Rank":0,"PoetryId":null,"Pinyin":"shāng wǒ yú ěr shēn ，shǎo xiǎo lǐ qióng dú ","Tag":null,"Explanation":null,"English":null,"Sort":9,"Dynasty":"汉"},{"Id":9635676,"Sentence":"既得结大义，欢乐苦不足。","Rank":0,"PoetryId":null,"Pinyin":"jì dé jiē dà yǐ ，huān lè kǔ bú zú ","Tag":null,"Explanation":null,"English":null,"Sort":10,"Dynasty":"汉"},{"Id":9635677,"Sentence":"念当远离别，思念叙款曲。","Rank":0,"PoetryId":null,"Pinyin":"niàn dāng yuǎn lǐ bié ，sāi niàn xù kuǎn qū ","Tag":null,"Explanation":null,"English":null,"Sort":11,"Dynasty":"汉"},{"Id":9635678,"Sentence":"河广无舟梁，道近隔丘陆。","Rank":0,"PoetryId":null,"Pinyin":"hé ān mó zhōu liáng ，dāo jìn gé qīu lìu ","Tag":null,"Explanation":null,"English":null,"Sort":12,"Dynasty":"汉"},{"Id":9635679,"Sentence":"临路怀惆怅，中驾正踯躅。","Rank":0,"PoetryId":null,"Pinyin":"lǐn lù huái chóu chàng ，zhōng jià zhēng zhǐ zhú ","Tag":null,"Explanation":null,"English":null,"Sort":13,"Dynasty":"汉"},{"Id":9635680,"Sentence":"浮云起高山，悲风激深谷。","Rank":0,"PoetryId":null,"Pinyin":"fú yún qi gāo shān ，bēi fēng jī shēn gǔ ","Tag":null,"Explanation":null,"English":null,"Sort":14,"Dynasty":"汉"},{"Id":9635681,"Sentence":"良马不回鞍，轻车不转毂。","Rank":0,"PoetryId":null,"Pinyin":"liáng mǎ bú huǐ ān ，qīng chē bú zhuǎi gū ","Tag":null,"Explanation":null,"English":null,"Sort":15,"Dynasty":"汉"},{"Id":9635682,"Sentence":"针药可屡进，愁思难为数。","Rank":0,"PoetryId":null,"Pinyin":"zhēn yào kě lǚ jìn ，chóu sāi nán wéi shǔ ","Tag":null,"Explanation":null,"English":null,"Sort":16,"Dynasty":"汉"},{"Id":9635683,"Sentence":"贞士笃终始，恩义可不属。","Rank":0,"PoetryId":null,"Pinyin":"zhēn shì dǔ zhōng shi ，ēn yǐ kě bú shǔ ","Tag":null,"Explanation":null,"English":null,"Sort":17,"Dynasty":"汉"},{"Id":9635684,"Sentence":"肃肃仆夫征，锵锵扬和铃。","Rank":0,"PoetryId":null,"Pinyin":"sù sù pū fū zhēng ，qiāng qiāng yáng hé lǐng ","Tag":null,"Explanation":null,"English":null,"Sort":18,"Dynasty":"汉"},{"Id":9635685,"Sentence":"清晨当引迈，束带待鸡鸣。","Rank":0,"PoetryId":null,"Pinyin":"qīng chén dāng yin mài ，shù dài dāi jī mǐng ","Tag":null,"Explanation":null,"English":null,"Sort":19,"Dynasty":"汉"},{"Id":9635686,"Sentence":"顾看空室中，仿佛相姿形。","Rank":0,"PoetryId":null,"Pinyin":"gù kān kōng shì zhōng ，fǎng fó xiāng zī xǐng ","Tag":null,"Explanation":null,"English":null,"Sort":20,"Dynasty":"汉"},{"Id":9635687,"Sentence":"一别怀万恨，起坐为不宁。","Rank":0,"PoetryId":null,"Pinyin":"yī bié huái mò hèn ，qi zuò wéi bú nǐng ","Tag":null,"Explanation":null,"English":null,"Sort":21,"Dynasty":"汉"},{"Id":9635688,"Sentence":"何用叙我心，遗思致款诚。","Rank":0,"PoetryId":null,"Pinyin":"hé yòng xù wǒ xīn ，wèi sāi zhì kuǎn chéng ","Tag":null,"Explanation":null,"English":null,"Sort":22,"Dynasty":"汉"},{"Id":9635689,"Sentence":"宝钗好耀首，明镜可鉴形。","Rank":0,"PoetryId":null,"Pinyin":"bǎo chāi hǎo yào shǒu ，mǐng jìng kě jiàn xǐng ","Tag":null,"Explanation":null,"English":null,"Sort":23,"Dynasty":"汉"},{"Id":9635690,"Sentence":"芳香去垢秽，素琴有清声。","Rank":0,"PoetryId":null,"Pinyin":"fāng xiāng qù gòu huì ，sù qǐn yǒu qīng shēng ","Tag":null,"Explanation":null,"English":null,"Sort":24,"Dynasty":"汉"},{"Id":9635691,"Sentence":"诗人感木瓜，乃欲答瑶琼。","Rank":0,"PoetryId":null,"Pinyin":"shī rén gǎn mù guā ，nǎi yù dā yáo qióng ","Tag":null,"Explanation":null,"English":null,"Sort":25,"Dynasty":"汉"},{"Id":9635692,"Sentence":"愧彼赠我厚，惭此往物轻。","Rank":0,"PoetryId":null,"Pinyin":"kuì bi zèng wǒ hòu ，cán ci wǎng wù qīng ","Tag":null,"Explanation":null,"English":null,"Sort":26,"Dynasty":"汉"},{"Id":9635693,"Sentence":"虽知未足报，贵用叙我情。","Rank":0,"PoetryId":null,"Pinyin":"suī zhī wèi zú bào ，guì yòng xù wǒ qǐng ","Tag":null,"Explanation":null,"English":null,"Sort":27,"Dynasty":"汉"}]}